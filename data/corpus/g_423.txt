Το Διοικητικό Συμβούλιο της Ευρωπαϊκής Κεντρικής Τράπεζας αποφάσισε να αυξήσει το ποσό κατανομής για καθεμία από τις πράξεις πιο μακροπρόθεσμης αναχρηματοδότησης (LTROs) που θα διεξαχθούν το έτος 2006 από 30 δισεκατομμύρια ευρώ σε 40 δισεκατομμύρια ευρώ. Αυτό το αυξημένο ποσό λαμβάνει υπόψη δύο πτυχές. Πρώτον, οι ανάγκες ρευστότητας του τραπεζικού συστήματος της ζώνης του ευρώ αναμένεται να αυξηθούν περαιτέρω το έτος 2006. Δεύτερον, το Ευρωσύστημα αποφάσισε να αυξήσει ελαφρά το μερίδιο των αναγκών ρευστότητας που ικανοποιούνται από τους ΠΠΜΑ. Ωστόσο, το Ευρωσύστημα θα συνεχίσει να παρέχει το μεγαλύτερο μέρος της ρευστότητας μέσω των πράξεων κύριας αναχρηματοδότησης. Το Διοικητικό Συμβούλιο μπορεί να αποφασίσει να προσαρμόσει ξανά το ποσό της κατανομής στις αρχές του 2007.