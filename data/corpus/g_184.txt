EMBARGOT Εμπάργκο μετάδοσης έως τις 10 π.μ. ώρα Κεντρικής Ευρώπης την Πέμπτη, 9 Ιανουαρίου 2014 Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) εξέδωσε γνώμη σχετικά με σύσταση του Συμβουλίου της Ευρωπαϊκής Ένωσης σχετικά με τον διορισμό νέου μέλους της Εκτελεστικής Επιτροπής της ΕΚΤ. Το Διοικητικό Συμβούλιο δεν είχε αντιρρήσεις για την προτεινόμενη υποψήφια, Sabine Lautenschläger, η οποία είναι πρόσωπο αναγνωρισμένου κύρους και επαγγελματικής πείρας σε νομισματικά ή τραπεζικά θέματα, όπως απαιτείται από το άρθρο 283 παράγραφος 2 της Συνθήκης για τη λειτουργία της Ευρωπαϊκής Ένωσης. Μετά τη γνώμη του Διοικητικού Συμβουλίου και τη γνώμη του Ευρωπαϊκού Κοινοβουλίου, η απόφαση για τον διορισμό θα ληφθεί από το Ευρωπαϊκό Συμβούλιο, με τις ψήφους των μελών του στη ζώνη του ευρώ. Η γνώμη της ΕΚΤ, η οποία θα δημοσιευθεί σύντομα στην Επίσημη Εφημερίδα της Ευρωπαϊκής Ένωσης, είναι διαθέσιμη στον ιστότοπο της ΕΚΤ σε όλες τις επίσημες γλώσσες της ΕΕ.