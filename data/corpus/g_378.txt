Κατόπιν αιτήματος της Κύπρου και της Μάλτας, η Ευρωπαϊκή Κεντρική Τράπεζα (ΕΚΤ) δημοσιεύει σήμερα την αξιολόγησή της για την οικονομική και νομική σύγκλιση των δύο αυτών χωρών. Η Έκθεση Σύγκλισης της ΕΚΤ εξετάζει εάν έχει επιτευχθεί υψηλός βαθμός βιώσιμης οικονομικής σύγκλισης. Επιπλέον, μετράει τη συμμόρφωση με τις νομικές απαιτήσεις που πρέπει να πληρούνται προκειμένου οι εθνικές κεντρικές τράπεζες να γίνουν αναπόσπαστο μέρος του Ευρωσυστήματος (νομική σύγκλιση). Κατά την κατάρτιση αυτής της έκθεσης, η ΕΚΤ πληροί την απαίτηση του άρθρου 122 παράγραφος 2 σε συνδυασμό με το άρθρο 121 παράγραφος 1 της συνθήκης για την ίδρυση της Ευρωπαϊκής Κοινότητας να υποβάλλει έκθεση στο Συμβούλιο της Ευρωπαϊκής Ένωσης (Συμβούλιο της ΕΕ) τουλάχιστον μία φορά κάθε δύο χρόνια ή κατόπιν αιτήματος κράτους μέλους με παρέκκλιση «σχετικά με την πρόοδο που σημειώθηκε στην εκπλήρωση από τα κράτη μέλη των υποχρεώσεών τους όσον αφορά την επίτευξη της οικονομικής και νομισματικής ένωσης». Η Έκθεση Σύγκλισης της ΕΚΤ διατίθεται σε 22 κοινοτικές γλώσσες στον ιστότοπο της ΕΚΤ (http://www.ecb.europa.eu).