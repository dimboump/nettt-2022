Η Ευρωπαϊκή Κεντρική Τράπεζα (ΕΚΤ) δημοσίευσε σήμερα την έκθεση που ετοίμασε το Ευρωπαϊκό Ελεγκτικό Συνέδριο σχετικά με τη λειτουργική αποτελεσματικότητα της διαχείρισης της ΕΚΤ για το οικονομικό έτος 2006, μαζί με την απάντηση της ΕΚΤ σε αυτήν. Η έκθεση του Συνεδρίου συντάχθηκε σύμφωνα με το άρθρο 27.2 του καταστατικού του Ευρωπαϊκού Συστήματος Κεντρικών Τραπεζών και της Ευρωπαϊκής Κεντρικής Τράπεζας. Η έκθεση δημοσιεύθηκε επίσης, μαζί με την απάντηση της ΕΚΤ, στην Επίσημη Εφημερίδα της Ευρωπαϊκής Ένωσης της 4ης Σεπτεμβρίου 2009 και διατίθεται στον ιστότοπο της ΕΚΤ.