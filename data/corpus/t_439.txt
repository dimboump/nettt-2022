Το Διοικητικό Συμβούλιο αποφάσισε ότι το 2006 θα συνεχίσει να συνεδριάζει, κατά κανόνα, την Πέμπτη της πρώτης και της τρίτης εβδομάδας κάθε μήνα.  Όπως ανακοινώθηκε στις 8 Νοεμβρίου 2001, η κατεύθυνση της νομισματικής πολιτικής της ΕΚΤ θα συνεχίσει να αξιολογείται από το Διοικητικό Συμβούλιο, κατά κανόνα, μόνο κατά την πρώτη συνεδρίαση κάθε μήνα. Συνεπώς, οι αποφάσεις που αφορούν τα επιτόκια θα λαμβάνονται κανονικά κατά την εν λόγω συνεδρίαση. Όταν πραγματοποιεί δεύτερη συνεδρίαση τον ίδιο μήνα, το Διοικητικό Συμβούλιο θα ασχολείται με ζητήματα που αφορούν τα άλλα καθήκοντα και αρμοδιότητες της ΕΚΤ και του Ευρωσυστήματος. Είναι προφανές ότι, αν το απαιτήσουν οι συνθήκες, το Διοικητικό Συμβούλιο μπορεί να αποφασίσει τη μεταβολή των βασικών επιτοκίων της ΕΚΤ ανά πάσα στιγμή, ανεξάρτητα από τις συνεδριάσεις που έχουν ήδη προγραμματιστεί. Επειδή δεν θα διεξαχθεί συνεδρίαση στις αρχές Σεπτεμβρίου, η συζήτηση για τη νομισματική πολιτική θα πραγματοποιηθεί κατά τη συνεδρίαση της 31ης Αυγούστου 2006, και, συνεπώς, το δελτίο Τύπου για τις αποφάσεις νομισματικής πολιτικής της ΕΚΤ θα δημοσιευθεί την ημέρα εκείνη. Επιπλέον, την ίδια ημέρα θα πραγματοποιηθεί συνέντευξη Τύπου. Επίσης, στο πρόγραμμα των συνεδριάσεων του Διοικητικού Συμβουλίου για το 2006 λαμβάνεται υπόψη ότι οι περίοδοι τήρησης ελάχιστων υποχρεωτικών αποθεματικών αρχίζουν την ημέρα διακανονισμού της πράξης κύριας αναχρηματοδότησης (ΠΚΑ) που διενεργείται μετά τη συνεδρίαση του Διοικητικού Συμβουλίου κατά την οποία έχει προγραμματιστεί η μηνιαία αξιολόγηση της κατεύθυνσης της νομισματικής πολιτικής.  Επίσης, σύμφωνα με την καθιερωμένη πρακτική, δύο συνεδριάσεις του Διοικητικού Συμβουλίου θα πραγματοποιηθούν και πάλι εκτός Φραγκφούρτης: η πρώτη θα διοργανωθεί στις 8 Ιουνίου 2006 από την Τράπεζα της Ισπανίας (Banco de España) και η δεύτερη στις 5 Οκτωβρίου 2006 από την Τράπεζα της Γαλλίας (Banque de France).  Το Γενικό Συμβούλιο αποφάσισε να διατηρηθεί η τρέχουσα πρακτική πραγματοποίησης τριμηνιαίων συνεδριάσεων. Τέλος, οι συνεντεύξεις Τύπου θα συνεχίσουν να πραγματοποιούνται σύμφωνα με την ισχύουσα πρακτική, δηλ. μετά τη συνεδρίαση του Διοικητικού Συμβουλίου κατά τη διάρκεια της οποίας λαμβάνονται κανονικά αποφάσεις νομισματικής πολιτικής, εκτός από τη συνεδρίαση που θα πραγματοποιηθεί στις 3 Αυγούστου 2006.      Συνεδριάσεις του Διοικητικού Συμβουλίου της ΕΚΤ το 2006      12 Ιανουαρίου 2006  2 Φεβρουαρίου 2006 16 Φεβρουαρίου 2006  2 Μαρτίου 2006 16 Μαρτίου 2006   6 Απριλίου 2006 20 Απριλίου 2006  4 Μαΐου 2006  18 Μαΐου 2006  8 Ιουνίου 2006 (Μαδρίτη) 22 Ιουνίου 2006  6 Ιουλίου 2006 20 Ιουλίου 2006  3 Αυγούστου 2006  31 Αυγούστου 2006 14 Σεπτεμβρίου 2006  5 Οκτωβρίου 2006 (Παρίσι) 19 Οκτωβρίου 2006  2 Νοεμβρίου 2006 16 Νοεμβρίου 2006  7 Δεκεμβρίου 2006 21 Δεκεμβρίου 2006 11 Ιανουαρίου 2007        Συνεδριάσεις του Γενικού Συμβουλίου της ΕΚΤ το 2006      16 Μαρτίου 2006 22 Ιουνίου 2006 14 Σεπτεμβρίου 2006 21 Δεκεμβρίου 2006        Συνεντεύξεις Τύπου το 2006      12 Ιανουαρίου 2006  2 Φεβρουαρίου 2006   2 Μαρτίου 2006  6 Απριλίου 2006  4 Μαΐου 2006   8 Ιουνίου 2006 (Μαδρίτη)  6 Ιουλίου 2006 31 Αυγούστου 2006  5 Οκτωβρίου 2006 (Παρίσι)  2 Νοεμβρίου 2006  7 Δεκεμβρίου 2006 11 Ιανουαρίου 2007