Η Ευρωπαϊκή Κεντρική Τράπεζα (ΕΚΤ) δημοσιεύει σήμερα το ενδεικτικό ημερολόγιο για τις δημοπρασίες του Ευρωσυστήματος το 2005 (βλ. συνημμένο παράρτημα). Το ενδεικτικό ημερολόγιο έχει καταρτιστεί σύμφωνα με τις διαδικασίες που ορίζονται στη δημοσίευση της ΕΚΤ με τίτλο «Η εφαρμογή της νομισματικής πολιτικής στη ζώνη του ευρώ: Γενική τεκμηρίωση για τα μέσα και τις διαδικασίες νομισματικής πολιτικής του Ευρωσυστήματος» (Φεβρουάριος 2004). Η ΕΚΤ στοχεύει να δημιουργήσει συνθήκες που διασφαλίζουν ότι οι αντισυμβαλλόμενοι σε όλες τις χώρες της ζώνης του ευρώ μπορούν να συμμετέχουν στις κύριες και πιο μακροπρόθεσμες πράξεις αναχρηματοδότησης του Ευρωσυστήματος. Ως εκ τούτου, κατά την κατάρτιση του ημερολογίου για αυτές τις πράξεις, η ΕΚΤ προέβη στις κατάλληλες προσαρμογές ώστε να ληφθούν υπόψη οι αργίες των επιμέρους χωρών της ζώνης του ευρώ.