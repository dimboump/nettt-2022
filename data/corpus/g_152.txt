Στη σημερινή του συνεδρίαση, το Διοικητικό Συμβούλιο της ΕΚΤ έλαβε τις ακόλουθες αποφάσεις νομισματικής πολιτικής: Το επιτόκιο των πράξεων κύριας αναχρηματοδότησης του Ευρωσυστήματος θα μειωθεί κατά 10 μονάδες βάσης στο 0,05%, αρχής γενομένης από την πράξη που θα διακανονιστεί στις 10 Σεπτεμβρίου 2014. Το επιτόκιο της διευκόλυνσης οριακής χρηματοδότησης θα μειωθεί κατά 10 μονάδες βάσης στο 0,30%, με ισχύ από τις 10 Σεπτεμβρίου 2014. Το επιτόκιο της διευκόλυνσης καταθέσεων θα μειωθεί κατά 10 μονάδες βάσης στο -0,20%, με ισχύ από τις 10 Σεπτεμβρίου 2014. Ο Πρόεδρος της ΕΚΤ θα σχολιάσει τους λόγους που διέπουν αυτές τις αποφάσεις σε συνέντευξη Τύπου που θα αρχίσει στις 2.30 μ.μ. CET σήμερα.