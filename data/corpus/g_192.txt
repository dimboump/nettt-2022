Στη σημερινή του συνεδρίαση, το Διοικητικό Συμβούλιο της ΕΚΤ έλαβε τις ακόλουθες αποφάσεις νομισματικής πολιτικής: Το επιτόκιο των πράξεων κύριας αναχρηματοδότησης του Ευρωσυστήματος θα μειωθεί κατά 25 μονάδες βάσης στο 0,25%, αρχής γενομένης από την πράξη που θα διακανονιστεί στις 13 Νοεμβρίου 2013. Το επιτόκιο της διευκόλυνσης οριακής χρηματοδότησης θα μειωθεί κατά 25 μονάδες βάσης στο 0,75%, με ισχύ από τις 13 Νοεμβρίου 2013. Το επιτόκιο της διευκόλυνσης καταθέσεων θα παραμείνει αμετάβλητο στο 0,00%. Ο Πρόεδρος της ΕΚΤ θα σχολιάσει τους λόγους που διέπουν αυτές τις αποφάσεις σε συνέντευξη Τύπου που θα αρχίσει στις 2.30 μ.μ. CET σήμερα.