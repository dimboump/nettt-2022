Η Ευρωπαϊκή Κεντρική Τράπεζα (ΕΚΤ) δημοσίευσε σήμερα στον ιστότοπό της την έκθεση που εκπόνησε το Ευρωπαϊκό Ελεγκτικό Συνέδριο σχετικά με τη λειτουργική αποτελεσματικότητα της διαχείρισης της ΕΚΤ για το οικονομικό έτος 2001, μαζί με την απάντηση της ΕΚΤ σε αυτήν. Η έκθεση του Συνεδρίου συντάχθηκε σύμφωνα με το άρθρο 27.2 του καταστατικού του Ευρωπαϊκού Συστήματος Κεντρικών Τραπεζών και της Ευρωπαϊκής Κεντρικής Τράπεζας. Η έκθεση θα δημοσιευθεί επίσης, μαζί με την απάντηση της ΕΚΤ, στην Επίσημη Εφημερίδα των Ευρωπαϊκών Κοινοτήτων και διατίθεται στον ιστότοπο της ΕΚΤ στη διεύθυνση http://www.ecb.europa.eu στην ενότητα «Σχετικά με την ΕΚΤ» υπό «Πληροφορίες εταιρικής διακυβέρνησης».