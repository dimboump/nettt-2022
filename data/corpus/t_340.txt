Σήμερα, η Ευρωπαϊκή Κεντρική Τράπεζα (ΕΚΤ) αποφάσισε να ανακοινώσει και τυπικά τη λήξη του διεθνούς διαγωνισμού για την επιλογή γενικού αναδόχου για την κατασκευή των νέων κτιριακών εγκαταστάσεων της ΕΚΤ.  Ο δημόσιος διαγωνισμός, ο οποίος προκηρύχθηκε τον Αύγουστο 2007, δεν παρήγαγε ικανοποιητικό οικονομικό αποτέλεσμα, καθώς σημειώθηκε σημαντική υπέρβαση του εκτιμώμενου προϋπολογισμού της ΕΚΤ. Η ΕΚΤ, που έχει συστηματικά επιδείξει τη σταθερή της δέσμευση στην υπεύθυνη χρήση πόρων, αποφάσισε συνεπώς να ανακοινώσει και τυπικά τη λήξη του εν λόγω διαγωνισμού.  Κατά τις προσεχείς εβδομάδες, η ΕΚΤ θα διενεργήσει ενδελεχή ανάλυση των διάφορων δυνατοτήτων αναφορικά με τα επόμενα βήματα του έργου των νέων κτιριακών της εγκαταστάσεων. Το αποτέλεσμα αυτής της αξιολόγησης θα ανακοινωθεί εν ευθέτω χρόνω.