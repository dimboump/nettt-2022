Στη σημερινή συνεδρίασή του το Διοικητικό Συμβούλιο της ΕΚΤ έλαβε τις ακόλουθες αποφάσεις νομισματικής πολιτικής: Η μετάβαση σε δημοπρασίες μεταβλητού επιτοκίου στις πράξεις κύριας αναχρηματοδότησης δεν αποσκοπεί σε περαιτέρω αλλαγή της κατεύθυνσης της νομισματικής πολιτικής του Ευρωσυστήματος. Ο νέος μηχανισμός υποβολής προσφορών αποτελεί απάντηση στη σοβαρή υπερπροσφορά που έχει αναπτυχθεί στο πλαίσιο της τρέχουσας διαδικασίας δημοπρασίας σταθερού επιτοκίου. Για τους σκοπούς της σηματοδότησης της κατεύθυνσης της νομισματικής πολιτικής, το ελάχιστο επιτόκιο προσφοράς έχει σχεδιαστεί για να διαδραματίζει τον ρόλο που έπαιζε μέχρι τώρα το επιτόκιο σε δημοπρασίες σταθερού επιτοκίου. Η αλλαγή αυτή δεν αποκλείει σε καμία περίπτωση την επιλογή οι πράξεις κύριας αναχρηματοδότησης του Ευρωσυστήματος να μπορούν στο μέλλον να διεξάγονται ως δημοπρασίες σταθερού επιτοκίου. Ο διαθέσιμος χρόνος μέχρι την εφαρμογή της νέας διαδικασίας διαγωνισμού από την πρώτη πράξη κύριας αναχρηματοδότησης της περιόδου τήρησης που αρχίζει στις 24 Ιουνίου 2000 θα βοηθήσει τους αντισυμβαλλομένους να προετοιμαστούν για την αλλαγή. Σύμφωνα με το άρθρο 8 του κανονισμού (ΕΚ) αριθ. για τον υπολογισμό των αποδοχών των υποχρεωτικών αποθεματικών. Ο Πρόεδρος της ΕΚΤ θα σχολιάσει τους λόγους που διέπουν αυτές τις αποφάσεις σε συνέντευξη Τύπου που θα αρχίσει στις 2.30 μ.μ. σήμερα.