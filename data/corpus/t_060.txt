6 Μαρτίου 2019  Το Διοικητικό Συμβούλιο δεν έχει καμία αντίρρηση όσον αφορά τον προτεινόμενο υποψήφιο Philip Lane.  Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) εξέδωσε σήμερα γνώμη σχετικά με τη σύσταση του Συμβουλίου της Ευρωπαϊκής Ένωσης για τον διορισμό μέλους της Εκτελεστικής Επιτροπής της ΕΚΤ.  Το Διοικητικό Συμβούλιο δεν είχε καμία αντίρρηση όσον αφορά τον προτεινόμενο υποψήφιο, Philip Lane, ο οποίος διαθέτει αναγνωρισμένο κύρος και επαγγελματική εμπειρία σε νομισματικά ή τραπεζικά θέματα, όπως απαιτεί το άρθρο 283 παράγραφος 2 της Συνθήκης για τη λειτουργία της Ευρωπαϊκής Ένωσης. Ο κ. Lane είναι σήμερα διοικητής της κεντρικής τράπεζας της Ιρλανδίας και μέλος του Διοικητικού Συμβουλίου της ΕΚΤ. Κατόπιν της γνώμης του Διοικητικού Συμβουλίου και γνωμοδότησης του Ευρωπαϊκού Κοινοβουλίου, το νέο μέλος της Εκτελεστικής Επιτροπής θα διοριστεί από το Ευρωπαϊκό Συμβούλιο. Η γνώμη του Διοικητικού Συμβουλίου, η οποία θα δημοσιευθεί προσεχώς στην Επίσημη Εφημερίδα της Ευρωπαϊκής Ένωσης, θα είναι διαθέσιμη στον δικτυακό τόπο της ΕΚΤ σε όλες τις επίσημες γλώσσες της ΕΕ. Μετά τον διορισμό του, ο κ. Lane θα διαδεχτεί τον κ. Peter Praet, η οκταετής θητεία του οποίου ως μέλους της Εκτελεστικής Επιτροπής ολοκληρώνεται στις 31 Μαΐου 2019. Για περισσότερες πληροφορίες μπορείτε να απευθύνεστε στον κ. Peter Ehrlich, τηλ.: +49 69 1344 8320.