Η Ευρωπαϊκή Κεντρική Τράπεζα (ΕΚΤ) προέβη σήμερα στη δημοσίευση νέων κανόνων, με τους οποίους διευκρινίζονται οι προϋποθέσεις υπό τις οποίες:    Σκοπός των νέων κανόνων σχετικά με την αναπαραγωγή των τραπεζογραμματίων ευρώ είναι να εξασφαλιστεί η επαρκής προστασία αυτών και να αποφευχθεί το ενδεχόμενο σύγχυσης των προϊόντων αναπαραγωγής τους με γνήσια τραπεζογραμμάτια. Οι κανόνες σχετικά με την αναπαραγωγή των τραπεζογραμματίων ευρώ θεσπίζουν κριτήρια βάσει των οποίων επιτρέπεται η αναπαραγωγή τραπεζογραμματίων ευρώ και απαγορεύουν κάθε αναπαραγωγή, τα προϊόντα της οποίας είναι δυνατό να προκαλέσουν σύγχυση. Αυστηρά κριτήρια θεσπίζονται, ειδικότερα, όσον αφορά τα άυλα προϊόντα αναπαραγωγής που διατίθενται σε ιστοσελίδες, εφόσον οι εκτυπώσεις αντιγράφων τους ενδέχεται να εκληφθούν ως γνήσια τραπεζογραμμάτια. Σε περίπτωση αμφιβολίας είναι δυνατό να ζητείται από την ΕΚΤ ή τις εθνικές κεντρικές τράπεζες της ζώνης του ευρώ να βεβαιώνουν το επιτρεπτό των προϊόντων αναπαραγωγής.  Οι νέοι τροποποιημένοι κανόνες σχετικά με την ανταλλαγή των τραπεζογραμματίων ευρώ προβλέπουν πλέον και τη δυνατότητα ανταλλαγής τραπεζογραμματίων ευρώ που έχουν σκόπιμα φθαρεί, όταν αυτά προσκομίζονται από καλόπιστους συναλλασσόμενους, ή τραπεζογραμματίων ευρώ τα οποία φέρουν απλώς ελάσσονες φθορές, όπως σημειώσεις.  Τους νέους αυτούς κανόνες θεσπίζουν η απόφαση σχετικά με τις ονομαστικές αξίες, τις προδιαγραφές, την αναπαραγωγή, την ανταλλαγή και την απόσυρση των τραπεζογραμματίων ευρώ και η κατευθυντήρια γραμμή σχετικά με την εφαρμογή μέτρων κατά των προϊόντων παράνομης αναπαραγωγής τραπεζογραμματίων ευρώ και την ανταλλαγή και απόσυρση των τραπεζογραμματίων ευρώ, οι οποίες εκδόθηκαν από το Διοικητικό Συμβούλιο της ΕΚΤ στη συνεδρίαση της 20ής Μαρτίου 2003 και δημοσιεύθηκαν σήμερα στην Επίσημη Εφημερίδα της Ευρωπαϊκής Ένωσης. Οι νέοι κανόνες αρχίζουν να ισχύουν από την επομένη της δημοσίευσής τους.