Στο τέλος της κοινής μας αποστολής χθες, σημειώσαμε ότι το οικονομικό πρόγραμμα της Ελλάδας παραμένει σε τροχιά. Δηλώσαμε επίσης τη συνεχιζόμενη ισχυρή υποστήριξή μας προς την κυβέρνηση για την επίτευξη των στόχων της για δημοσιονομική εξυγίανση και αποκατάσταση της ανάπτυξης και της ανταγωνιστικότητας, όπως αντικατοπτρίζονται στο Μνημόνιο για το πρόγραμμα. Η συνεργασία μας σε αυτές τις προσπάθειες ήταν πάντα και συνεχίζει να βασίζεται στην αμοιβαία εμπιστοσύνη. Τα τρία θεσμικά μας όργανα σέβονται πλήρως τα προνόμια και τις πρωτοβουλίες της κυβέρνησης σε όλους τους τομείς της λήψης οικονομικών αποφάσεων και ο ρόλος μας είναι να συμβουλεύουμε και να υποστηρίζουμε την κυβέρνηση ενώ εξετάζουμε επιλογές κατά τη διαδικασία λήψης αποφάσεων. Είναι λυπηρό αν οποιαδήποτε στιγμή έγινε αντιληπτή διαφορετική εντύπωση. Αναγνωρίζουμε τις δύσκολες προκλήσεις που αντιμετωπίζει η ελληνική οικονομία και τρέφουμε βαθύτατο σεβασμό για τις τεράστιες προσπάθειες που καταβάλλονται από τον ελληνικό λαό. Συνεχίζουμε να υποστηρίζουμε αυτές τις προσπάθειες.