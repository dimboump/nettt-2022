Στις 16 Δεκεμβρίου 2004, το Διοικητικό Συμβούλιο της ΕΚΤ ενέκρινε τη δημιουργία μιας Ενιαίας Κοινόχρηστης Πλατφόρμας (SSP) για το TARGET2 βάσει της κοινής προσφοράς της Banca d'Italia, της Banque de France και της Deutsche Bundesbank. Η αναφορά προόδου του TARGET2 εξετάζει τρία βασικά ζητήματα – την εξυπηρέτηση, την τιμολόγηση και τη μετάβαση στο TARGET2. Τα θέματα αυτά αποφασίστηκαν από το Διοικητικό Συμβούλιο στις 16 Δεκεμβρίου 2004. Όλες οι κεντρικές τράπεζες της ζώνης του ευρώ επιβεβαίωσαν τη συμμετοχή τους στο TARGET2. Το Ευρωσύστημα θα συνεχίσει να ενημερώνει το κοινό για την πρόοδο στο TARGET2.