Η Ευρωπαϊκή Κεντρική Τράπεζα (ΕΚΤ) δημοσίευσε σήμερα την έκθεση του Ευρωπαϊκού Ελεγκτικού Συνεδρίου σχετικά με τον έλεγχο της αποτελεσματικότητας της λειτουργικής διαχείρισης της ΕΚΤ για το οικονομικό έτος 2009, καθώς και τις απαντήσεις της ΕΚΤ. Η έκθεση του Συνεδρίου εκπονήθηκε σύμφωνα με το άρθρο 27.2 του Καταστατικού του Ευρωπαϊκού Συστήματος Κεντρικών Τραπεζών και της Ευρωπαϊκής Κεντρικής Τράπεζας. Η έκθεση, συνοδευόμενη από τις απαντήσεις της ΕΚΤ, δημοσιεύθηκε στην Επίσημη Εφημερίδα της Ευρωπαϊκής Ένωσης της 29ης Ιανουαρίου 2011 και είναι επίσης διαθέσιμη στον δικτυακό τόπο της ΕΚΤ.