Η Ευρωπαϊκή Κεντρική Τράπεζα (ΕΚΤ) δημοσίευσε σήμερα στο δικτυακό της τόπο την έκθεση του Ευρωπαϊκού Ελεγκτικού Συνεδρίου σχετικά με τη λειτουργική αποδοτικότητα της διαχείρισης της ΕΚΤ για το οικονομικό έτος 2005, καθώς και την απάντηση της ΕΚΤ. Η έκθεση του Συνεδρίου εκπονήθηκε σύμφωνα με το άρθρο 27.2 του Καταστατικού του Ευρωπαϊκού Συστήματος Κεντρικών Τραπεζών και της Ευρωπαϊκής Κεντρικής Τράπεζας. Η έκθεση, η οποία δημοσιεύεται επίσης, μαζί με την απάντηση της ΕΚΤ, στην Επίσημη Εφημερίδα της Ευρωπαϊκής Ένωσης της 21ης Δεκεμβρίου 2007, είναι διαθέσιμη στο δικτυακό τόπο της ΕΚΤ (http://www.ecb.europa.eu) στην ενότητα «Η Ευρωπαϊκή Κεντρική Τράπεζα», «Οργάνωση», «Εταιρική Διακυβέρνηση».