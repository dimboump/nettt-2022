Ο Δρ. Willem F. Duisenberg, Πρόεδρος της Ευρωπαϊκής Κεντρικής Τράπεζας (ΕΚΤ), αποφάσισε να παραιτηθεί από τη θέση του Προέδρου της ΕΚΤ στις 9 Ιουλίου 2003, στα 68α γενέθλιά του. Χθες, ο κ. Duisenberg ενημέρωσε γραπτώς τον κ. J. M. Aznar López, υπό την ιδιότητά του ως Προέδρου του Ευρωπαϊκού Συμβουλίου, και τον κ. R. de Rato y Figaredo, υπό την ιδιότητά του ως Προέδρου του Συμβουλίου ECOFIN, γραπτώς. Επιπλέον, ο κ. Duisenberg ενημέρωσε προφορικά τα μέλη των τριών οργάνων λήψης αποφάσεων της ΕΚΤ (το Εκτελεστικό Συμβούλιο, το Διοικητικό Συμβούλιο και το Γενικό Συμβούλιο). Η απόφαση του κ. Duisenberg πρέπει να εξεταστεί με βάση τη δήλωσή του κατά τη σύνοδο του Ευρωπαϊκού Συμβουλίου στις 2 και 3 Μαΐου 1998 ότι, λόγω της ηλικίας του, δεν ήθελε να υπηρετήσει ολόκληρη την οκταετή θητεία ως Πρόεδρος της ΕΚΤ, η οποία ξεκίνησε την 1η Ιουνίου 1998.