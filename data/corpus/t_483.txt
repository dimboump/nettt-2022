Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) αποφάσισε να προσκαλέσει στη φάση αναθεώρησης του ανωτέρω σχεδίου τους ακόλουθους βραβευθέντες στο πλαίσιο του διεθνούς πολεοδομικού και αρχιτεκτονικού διαγωνισμού για τις νέες κτιριακές εγκαταστάσεις της ΕΚΤ:   Βασικός σκοπός της φάσης αναθεώρησης είναι να επανεξεταστούν τα σχέδια, ώστε να ληφθούν υπόψη οι συστάσεις και οι απαιτήσεις της κριτικής επιτροπής, της ΕΚΤ και του Δήμου της Φραγκφούρτης. Συνεπώς, η φάση αυτή θα διεξαχθεί σε στενή συνεργασία με το Δήμο της Φραγκφούρτης.  Στις 13 Φεβρουαρίου 2004 διεθνής επιτροπή επέλεξε και βράβευσε τα σχέδια τριών αρχιτεκτονικών γραφείων στο πλαίσιο του διαγωνισμού για τις νέες κτιριακές εγκαταστάσεις της ΕΚΤ (βλ. δελτίο Τύπου της 13ης Φεβρουαρίου 2004 με τίτλο "Διεθνής επιτροπή επιλέγει τα τρία νικητήρια σχέδια στο πλαίσιο του αρχιτεκτονικού διαγωνισμού για τις νέες κτιριακές εγκαταστάσεις της ΕΚΤ"). Τα τρία αρχιτεκτονικά γραφεία θα υποβάλουν τις αναθεωρημένες μελέτες τους στην ΕΚΤ το Σεπτέμβριο του 2004. Το Διοικητικό Συμβούλιο θα αναθέσει τότε τη σύμβαση για το σχεδιασμό των νέων κτιριακών εγκαταστάσεων της ΕΚΤ σε ένα από τα τρία βραβευθέντα αρχιτεκτονικά γραφεία, πιθανώς το Σεπτέμβριο ή τον Οκτώβριο του 2004. Για περισσότερες πληροφορίες σχετικά με τις νέες κτιριακές εγκαταστάσεις της ΕΚΤ, μπορείτε να ανατρέξετε στον δικτυακό τόπο της ΕΚΤ.