7 Νοεμβρίου 2018 Πρόταση του Διοικητικού Συμβουλίου για νέο επικεφαλής της Τραπεζικής Εποπτείας της ΕΚΤ υποβλήθηκε στο Ευρωπαϊκό Κοινοβούλιο Τελική έγκριση μετά από κοινοβουλευτική ψηφοφορία που θα λάβει το Συμβούλιο της Ευρωπαϊκής Ένωσης Το Διοικητικό Συμβούλιο της Ευρωπαϊκής Κεντρικής Τράπεζας όρισε σήμερα τον Andrea Enria ως νέο Πρόεδρο του Εποπτικού Συμβουλίου . Επιλέχθηκε από έναν κατάλογο υποψηφίων που συνέταξε το Διοικητικό Συμβούλιο στις 26 Σεπτεμβρίου. Η ΕΚΤ ενημέρωσε σήμερα τον Πρόεδρο της Επιτροπής Οικονομικών και Νομισματικών Θεμάτων (ECON) του Ευρωπαϊκού Κοινοβουλίου, Roberto Gualtieri, για την απόφασή της, σύμφωνα με τη Διοργανική Συμφωνία μεταξύ της ΕΚΤ και του Ευρωπαϊκού Κοινοβουλίου. Η ΕΚΤ ενημέρωσε επίσης τον Πρόεδρο του Συμβουλίου Οικονομικών και Δημοσιονομικών Υποθέσεων, Hartwig Löger. Ο κ. Enria θα προσκληθεί από την επιτροπή ECON σε δημόσια ακρόαση. Ο Andrea Enria (57) υπηρετεί επί του παρόντος ως Πρόεδρος της Ευρωπαϊκής Αρχής Τραπεζών. Εάν εγκριθεί από το Κοινοβούλιο και επιβεβαιωθεί από το Συμβούλιο της Ευρωπαϊκής Ένωσης, ο κ. Enria θα διαδεχθεί την Danièle Nouy ως Πρόεδρος του Εποπτικού Συμβουλίου την 1η Ιανουαρίου 2019. Ο πρόεδρος διορίζεται για μη ανανεώσιμη πενταετή θητεία. Για ερωτήσεις μέσων επικοινωνίας, επικοινωνήστε με τον Peter Ehrlich (τηλ.: +49 69 1344 8320).