Οι διαδικασίες λειτουργίας του μηχανισμού συναλλαγματικών ισοτιμιών κατά το Τρίτο Στάδιο της Οικονομικής και Νομισματικής Ένωσης (ΜΣΙ II) ορίζονται στη συμφωνία της 1ης Σεπτεμβρίου 1998 ανάμεσα στην Ευρωπαϊκή Κεντρική Τράπεζα (ΕΚΤ) και τις εθνικές κεντρικές τράπεζες (ΕθνΚΤ) των κρατών μελών εκτός ζώνης ευρώ (συμφωνία των κεντρικών τραπεζών για τον ΜΣΙ ΙΙ). Από την 1η Μαΐου 2004, οι ΕθνΚΤ των δέκα νέων κρατών μελών της Ευρωπαϊκής Ένωσης συμπεριλαμβάνονται στη συμφωνία των κεντρικών τραπεζών για τον ΜΣΙ ΙΙ. Η συμφωνία των κεντρικών τραπεζών για τον ΜΣΙ ΙΙ της 1ης Σεπτεμβρίου 1998 και η πράξη περί συμπερίληψης των νέων κρατών μελών είναι διαθέσιμες στον δικτυακό τόπο της ΕΚΤ, στην ενότητα “Publications”.