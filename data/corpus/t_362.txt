Η Ελλάδα είναι η χώρα στην οποία είναι αφιερωμένο το φετινό πρόγραμμα της Ευρωπαϊκής Κεντρικής Τράπεζας (ΕΚΤ) «Μέρες Πολιτισμού», το οποίο διοργανώνεται σε συνεργασία με την Τράπεζα της Ελλάδος και τελεί υπό την αιγίδα του Προέδρου της Ευρωπαϊκής Κεντρικής Τράπεζας, κ. Jean-Claude Trichet, και του Διοικητή της Τράπεζας της Ελλάδος, κ. Νικολάου Χ. Γκαργκάνα. Οι εκδηλώσεις του προγράμματος αυτού, που πραγματοποιείται για πέμπτη συνεχή χρονιά, αρχίζουν σήμερα και θα διαρκέσουν έως και τις 13 Νοεμβρίου 2007.  Η πόλη της Φραγκφούρτης θα έρθει σε επαφή τόσο με τον αρχαίο όσο και με τον σύγχρονο ελληνικό πολιτισμό μέσα από ποικίλες εκδηλώσεις, όπως συναυλίες, χορευτικά δρώμενα, θεατρικές παραστάσεις, κινηματογραφικά έργα, λογοτεχνικές βραδιές, έκθεση φωτογραφίας και εκδηλώσεις για τα παιδιά.  Τα κυριότερα σημεία του προγράμματος είναι μεταξύ άλλων:   Σκοπός του προγράμματος της ΕΚΤ «ΜΕΡΕΣ ΠΟΛΙΤΙΣΜΟΥ» είναι να δώσει στους κατοίκους της Φραγκφούρτης και της ευρύτερης περιοχής του Ρήνου/Μάιν, καθώς και στους ξένους επισκέπτες, την ευκαιρία να γνωρίσουν τις πολιτιστικές παραδόσεις των χωρών της Ευρωπαϊκής Ένωσης, οι οποίες αντανακλούν τον πολιτισμικό πλούτο της Ευρωπαϊκής Κεντρικής Τράπεζας. Εάν επιθυμείτε να λάβετε περισσότερες πληροφορίες για τις εκδηλώσεις, μπορείτε να αποστείλετε e-mail στη διεύθυνση cultural-days@ecb.europa.eu ή να καλέσετε την ειδική τηλεφωνική γραμμή για το πρόγραμμα «Μέρες Πολιτισμού» στον αριθμό +49 69 1344 5555 (Δευτέρα έως Παρασκευή 10 π.μ. έως 5 μ.μ.). Το πλήρες πρόγραμμα των εκδηλώσεων διατίθεται στο δικτυακό τόπο της ΕΚΤ στη διεύθυνση www.ecb.europa.eu/culturaldays.