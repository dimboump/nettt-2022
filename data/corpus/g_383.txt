Σε συνέχεια της απόφασης που ελήφθη στις 16 Μαρτίου 2007 (βλ. ανακοίνωση της Ευρωπαϊκής Ένωσης της ίδιας ημερομηνίας) σχετικά με τη νέα κεντρική ισοτιμία του ευρώ για τη σλοβακική κορώνα στον ΜΣΙ ΙΙ, η Ευρωπαϊκή Κεντρική Τράπεζα και η Národná banka Slovenska καθόρισαν, με κοινή συμφωνία , τα νέα υποχρεωτικά επιτόκια παρέμβασης για τη σλοβακική κορώνα στον ΜΣΙ II. Αυτό έγινε σύμφωνα με το άρθρο 1.2 της συμφωνίας της 16ης Μαρτίου 2006 μεταξύ της Ευρωπαϊκής Κεντρικής Τράπεζας και των εθνικών κεντρικών τραπεζών των κρατών μελών εκτός της ζώνης του ευρώ, η οποία καθορίζει τις διαδικασίες λειτουργίας ενός μηχανισμού συναλλαγματικών ισοτιμιών στο τρίτο στάδιο της Οικονομικής και Νομισματική Ένωση (ΕΕ C 73, 25.3.2006, σελ. 21), όπως τροποποιήθηκε τελευταία από τη συμφωνία της 21ης Δεκεμβρίου 2006 (ΕΕ C 14, 20.1.2007, σελ. 6). Οι κεντρικές ισοτιμίες του ευρώ και οι υποχρεωτικές ισοτιμίες παρέμβασης για την κορώνα Δανίας, την κορώνα Εσθονίας, την κυπριακή λίρα, το λατς Λετονίας, το λίτα Λιθουανίας και τη λίρα Μάλτας παραμένουν αμετάβλητες. Πληροφορίες σχετικά με τις συμβάσεις και τις διαδικασίες για τον ERM II μπορείτε να λάβετε (στα αγγλικά) μέσω του ακόλουθου συνδέσμου: http://www.ecb.europa.eu/press/pr/date/2004/html/pr040628_1.en.html.