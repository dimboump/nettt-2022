2 Μαρτίου 2022 Η Ευρωπαϊκή Κεντρική Τράπεζα (ΕΚΤ) και η Deutsche Bundesbank παρέχουν τη στήριξή τους σε συναυλία υπέρ της ειρήνης που διοργανώνει η Κρατική Όπερα του Βερολίνου με την ορχήστρα και τη χορωδία της, υπό τη μουσική διεύθυνση του Daniel Barenboim. Η συναυλία θα πραγματοποιηθεί την Κυριακή 6 Μαρτίου 2022, στις 11:00 ώρα κεντρικής Ευρώπης, στο Βερολίνο. Η Πρόεδρος της ΕΚΤ, Christine Lagarde, και ο Πρόεδρος της Deutsche Bundesbank, Joachim Nagel, θα παρευρεθούν στη συναυλία. Και οι δύο έχουν εκφράσει τον αποτροπιασμό τους για την επίθεση της Ρωσίας στην Ουκρανία. «Σε αυτήν τη σκοτεινή στιγμή για την Ευρώπη, οι σκέψεις μας είναι με τον ουκρανικό λαό», δήλωσε η Christine Lagarde, ενώ ο Joachim Nagel σημείωσε ότι «Οι σκέψεις μας είναι με όλους τους ανθρώπους που υποφέρουν από αυτήν την αποτρόπαιη επίθεση». Είναι σημαντικό όλοι μαζί να δείξουμε την αλληλεγγύη μας.» Η ΕΚΤ, η Deutsche Bundesbank και άλλες κεντρικές τράπεζες του Ευρωσυστήματος στηρίζουν τη φιλανθρωπική εκστρατεία με τις δικές τους δωρεές. Όλα τα έσοδα από τη συναυλία καθώς και όποιες άλλες δωρεές θα διατεθούν προς όφελος του Ταμείου Ανθρωπιστικής Βοήθειας για την Ουκρανία (Ukraine Humanitarian Aid - UHF) των Ηνωμένων Εθνών, το οποίο χορηγεί ανθρωπιστική βοήθεια στον ουκρανικό λαό. Προς τον σκοπό αυτό, η Deutsche Bundesbank έχει ανοίξει λογαριασμό δωρεών υπέρ του εν λόγω Ταμείου.  Deutsche Bundesbank IBAN: DE50 5040 0000 0050 4050 40 BIC MARKDEFFXXX Σκοπός της δωρεάς: Ukraine Humanitarian Fund Η συναυλία θα αναμεταδοθεί ζωντανά και μέσω διαδικτύου στο rbbKultur. Για περισσότερες πληροφορίες μπορείτε να απευθύνεστε στον κ. Peter Ehrlich, τηλ.: +49 69 1344 8320.