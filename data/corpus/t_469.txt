Η Ευρωπαϊκή Κεντρική Τράπεζα (ΕΚΤ) λαμβάνει υπόψη την απόφαση που εξέδωσε σήμερα το Ευρωπαϊκό Δικαστήριο σχετικά με τις ενέργειες του Συμβουλίου της 25ης Νοεμβρίου 2003. Σημειώνει με ικανοποίηση ότι η απόφαση επιβεβαιώνει την ανάγκη πλήρους εφαρμογής των κανόνων και διαδικασιών που προβλέπονται στη Συνθήκη και στο Σύμφωνο Σταθερότητας και Ανάπτυξης. Όσον αφορά τις συνέπειες της απόφασης, η ΕΚΤ αναμένει ότι τα αρμόδια θεσμικά όργανα θα λάβουν τα απαραίτητα μέτρα για τη διασφάλιση της πλήρους εφαρμογής των εν λόγω κανόνων και διαδικασιών. Η ΕΚΤ συνεχίζει να πιστεύει ότι δεν υπάρχει ανάγκη να τροποποιηθεί η Συνθήκη και το Σύμφωνο Σταθερότητας και Ανάπτυξης και ότι το Σύμφωνο Σταθερότητας και Ανάπτυξης θα μπορούσε να βελτιωθεί περαιτέρω.