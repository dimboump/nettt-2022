Κατά τη σημερινή του συνεδρίαση, το διοικητικό συμβούλιο εξέτασε τις τελευταίες νομισματικές, χρηματοοικονομικές και οικονομικές εξελίξεις. Έχοντας λάβει υπόψη όλες τις διαθέσιμες πληροφορίες, το διοικητικό συμβούλιο επιβεβαίωσε την προηγούμενη εκτίμηση του όσον αφορά τις προοπτικές για τη σταθερότητα των τιμών. Στο πλαίσιο αυτό, αποφάσισε ότι για τις κύριες πράξεις αναχρηματοδότησης που θα διακανονιστούν στις 10 και στις 17 Μαρτίου 1999 θα ισχύσουν οι ίδιες συνθήκες με αυτές που ίσχυαν για τις προηγούμενες πράξεις αυτού του τύπου. Αυτό σημαίνει ότι οι πράξεις αυτές θα διενεργηθούν ως δημοπρασίες καθορισμένου επιτοκίου, με επιτόκιο 3,0%. Επιπλέον, το επιτόκιο για τη διευκόλυνση οριακής χρηματοδότησης θα διατηρηθεί στο 4,5% και το επιτόκιο για τη διευκόλυνση αποδοχής καταθέσεων θα διατηρηθεί στο 2,0%.  Επίσης, το διοικητικό συμβούλιο αποφάσισε σήμερα ότι για τις προσεχείς πράξεις αναχρηματοδότησης πιο μακροπρόθεσμου χαρακτήρα του Ευρωσυστήματος θα εφαρμόζεται, μέχρι νεοτέρας ανακοίνωσης, η μέθοδος κατανομής πολλαπλού επιτοκίου. II μέθοδος αυτή αρχίζει να ισχύει από την επόμενη πράξη τέτοιου τύπου (η οποία θα διακανονιστεί στις 25 Μαρτίου 1999).    Για την ακριβή διατύπωση η οποία έχει συμφωνηθεί από το Διοικητικό Συμβούλιο, συμβουλευθείτε την αγγλική έκδοση.