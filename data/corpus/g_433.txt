Το Διοικητικό Συμβούλιο, το Γενικό Συμβούλιο, το Εκτελεστικό Συμβούλιο και όλα τα μέλη του προσωπικού της Ευρωπαϊκής Κεντρικής Τράπεζας με βαθιά θλίψη πληροφορήθηκαν ότι ο πρώην Πρόεδρός τους, Δρ Willem F. Duisenberg, πέθανε σήμερα. Ο πρώτος Πρόεδρος της Ευρωπαϊκής Κεντρικής Τράπεζας έπαιξε σημαντικό ρόλο στην οικοδόμηση της Ευρώπης. Διαδραμάτισε αποφασιστικό ρόλο στη δημιουργία των νομισματικών θεσμών στην Ευρώπη, στην επιτυχή κυκλοφορία του νέου νομίσματος και στην ενίσχυση της αξιοπιστίας και στη διασφάλιση της εμπιστοσύνης στο ενιαίο μας νόμισμα, το ευρώ. Η Ευρωπαϊκή Κεντρική Τράπεζα συμμερίζεται αυτή τη φοβερή απώλεια και εκφράζει τα θερμά της συλλυπητήρια στη σύζυγό του, Γκρέτα Ντούιζενμπεργκ, και στην οικογένειά του.