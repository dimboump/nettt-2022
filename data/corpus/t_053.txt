25 Ιουλίου 2019  Το Διοικητικό Συμβούλιο δεν έχει καμία αντίρρηση όσον αφορά την προτεινόμενη υποψήφια Christine Lagarde.   Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) εξέδωσε σήμερα γνώμη αναφορικά με σύσταση του Συμβουλίου σχετικά με τον διορισμό της μέλλουσας προέδρου της ΕΚΤ. Το Διοικητικό Συμβούλιο δεν έχει καμία αντίρρηση όσον αφορά την προτεινόμενη υποψήφια, Christine Lagarde, η οποία διαθέτει αναγνωρισμένο κύρος και επαγγελματική εμπειρία σε νομισματικά ή τραπεζικά θέματα, όπως απαιτεί το άρθρο 283 παράγραφος 2 της Συνθήκης για τη λειτουργία της Ευρωπαϊκής Ένωσης. Η κα Lagarde ανέλαβε τη θέση Γενικής Διευθύντριας του ΔΝΤ τον Ιούλιο του 2011. Κατόπιν της γνώμης του Διοικητικού Συμβουλίου και της ψήφισης γνώμης του Ευρωπαϊκού Κοινοβουλίου, η νέα Πρόεδρος θα διοριστεί από το Ευρωπαϊκό Συμβούλιο. Η γνώμη του Διοικητικού Συμβουλίου, η οποία θα δημοσιευθεί προσεχώς στην Επίσημη Εφημερίδα της Ευρωπαϊκής Ένωσης, θα είναι διαθέσιμη στον δικτυακό τόπο της ΕΚΤ σε όλες τις επίσημες γλώσσες της ΕΕ. Μετά τον διορισμό της, η κα Lagarde θα διαδεχτεί τον κ. Mario Draghi, η οκταετής θητεία του οποίου ως Προέδρου της ΕΚΤ ολοκληρώνεται στις 31 Οκτωβρίου 2019. Για περισσότερες πληροφορίες μπορείτε να απευθύνεστε στον κ. Peter Ehrlich (τηλ.: +49 69 1344 8320).