Στη σημερινή συνεδρίασή του το Διοικητικό Συμβούλιο της ΕΚΤ αποφάσισε ότι τα επιτόκια των πράξεων κύριας αναχρηματοδότησης, της διευκόλυνσης οριακής χρηματοδότησης και της διευκόλυνσης αποδοχής καταθέσεων θα παραμείνουν αμετάβλητα στο 3,0%, 4,0% και 2,0%, αντίστοιχα. Αποφασίστηκε επίσης ότι για τις πράξεις πιο μακροπρόθεσμης αναχρηματοδότησης που θα διεξαχθούν το πρώτο εξάμηνο του 2000, το Ευρωσύστημα προτίθεται να διαθέσει ποσό 20 δισεκατομμυρίων ευρώ ανά πράξη. Το ποσό αυτό λαμβάνει υπόψη τις αναμενόμενες ανάγκες ρευστότητας του τραπεζικού συστήματος της ζώνης του ευρώ το πρώτο εξάμηνο του 2000 και την επιθυμία του Ευρωσυστήματος να συνεχίσει να παρέχει το μεγαλύτερο μέρος της αναχρηματοδότησης του χρηματοπιστωτικού τομέα μέσω των βασικών πράξεων αναχρηματοδότησης.