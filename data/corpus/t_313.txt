Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) αποφάσισε ότι το 2010 και το 2011 θα συνεχίσει να συνεδριάζει κατά κανόνα δύο φορές το μήνα, ημέρα Πέμπτη. Όπως και στο παρελθόν, προβλέπονται εξαιρέσεις οι οποίες λαμβάνουν υπόψη ειδικές περιστάσεις αργιών. Όπως ανακοινώθηκε στις 8 Νοεμβρίου 2001, η κατεύθυνση της νομισματικής πολιτικής της ΕΚΤ θα συνεχίσει να αξιολογείται από το Διοικητικό Συμβούλιο, κατά κανόνα, μόνο κατά την πρώτη συνεδρίαση κάθε μήνα. Συνεπώς, οι αποφάσεις που αφορούν τα βασικά επιτόκια της ΕΚΤ θα λαμβάνονται κανονικά κατά την εν λόγω συνεδρίαση. Όταν πραγματοποιεί δεύτερη συνεδρίαση τον ίδιο μήνα, το Διοικητικό Συμβούλιο θα ασχολείται με ζητήματα που αφορούν τα άλλα καθήκοντα και αρμοδιότητες της ΕΚΤ και του Ευρωσυστήματος. Είναι προφανές ότι, αν το απαιτήσουν οι συνθήκες, το Διοικητικό Συμβούλιο μπορεί να αξιολογήσει την κατεύθυνση της νομισματικής πολιτικής του και να μεταβάλει τα βασικά επιτόκια της ΕΚΤ ανά πάσα στιγμή, ανεξάρτητα από το παρόν πρόγραμμα. Επίσης, στο πρόγραμμα των συνεδριάσεων του Διοικητικού Συμβουλίου για το 2010 και το 2011 λαμβάνεται υπόψη ότι οι περίοδοι τήρησης ελάχιστων υποχρεωτικών αποθεματικών αρχίζουν την ημέρα διακανονισμού της πράξης κύριας αναχρηματοδότησης που διενεργείται μετά τη συνεδρίαση του Διοικητικού Συμβουλίου κατά την οποία έχει προγραμματιστεί η μηνιαία αξιολόγηση της κατεύθυνσης της νομισματικής πολιτικής. Σύμφωνα με την καθιερωμένη πρακτική, δύο συνεδριάσεις του Διοικητικού Συμβουλίου θα πραγματοποιηθούν και πάλι εκτός Φραγκφούρτης τόσο το 2010 όσο και το 2011. Το 2010, η πρώτη θα διοργανωθεί στις 6 Μαΐου 2010 από την Banco de Portugal και η δεύτερη στις 7 Οκτωβρίου 2010 από την De Nederlandsche Bank. Το 2011, η πρώτη θα διοργανωθεί στις 5 Μαΐου 2011 από την Suomen Pankki – Finlands Bank και η δεύτερη στις 6 Οκτωβρίου 2011 από την Deutsche Bundesbank. Το Γενικό Συμβούλιο της ΕΚΤ αποφάσισε να διατηρηθεί η τρέχουσα πρακτική πραγματοποίησης τριμηνιαίων συνεδριάσεων. Όταν οι ημερομηνίες διεξαγωγής της συνεδρίασης του Γενικού Συμβουλίου και του Διοικητικού Συμβουλίου συμπίπτουν, η συνεδρίαση του Διοικητικού Συμβουλίου αρχίζει το απόγευμα της Τετάρτης και συνεχίζεται την Πέμπτη, όπως ανακοινώθηκε κατά τη συνέντευξη Τύπου της 5ης Ιουνίου 2008. Τέλος, οι συνεντεύξεις Τύπου θα συνεχίσουν να πραγματοποιούνται σύμφωνα με την ισχύουσα πρακτική, δηλ. μετά την πρώτη συνεδρίαση του Διοικητικού Συμβουλίου κάθε μήνα.      Συνεδριάσεις του Διοικητικού Συμβουλίου της ΕΚΤ το 2010    14 Ιανουαρίου 2010 4 Φεβρουαρίου 2010 18 Φεβρουαρίου 2010 4 Μαρτίου 2010 17/18 Μαρτίου 2010 8 Απριλίου 2010 22 Απριλίου 2010 6 Μαΐου 2010 (Λισσαβόνα) 20 Μαΐου 2010 10 Ιουνίου 2010 23/24 Ιουνίου 2010 8 Ιουλίου 2010 22 Ιουλίου 2010 5 Αυγούστου 2010 2 Σεπτεμβρίου 2010 15/16 Σεπτεμβρίου 2010 7 Οκτωβρίου 2010 (Άμστερνταμ) 21 Οκτωβρίου 2010 4 Νοεμβρίου 2010 18 Νοεμβρίου 2010 2 Δεκεμβρίου 2010 15/16 Δεκεμβρίου 2010      Συνεδριάσεις του Γενικού Συμβουλίου της ΕΚΤ το 2010    18 Μαρτίου 2010 24 Ιουνίου 2010 16 Σεπτεμβρίου 2010 16 Δεκεμβρίου 2010      Συνεντεύξεις Τύπου το 2010    14 Ιανουαρίου 2010 4 Φεβρουαρίου 2010 4 Μαρτίου 2010 8 Απριλίου 2010 6 Μαΐου 2010 (Λισσαβόνα) 10 Ιουνίου 2010 8 Ιουλίου 2010 5 Αυγούστου 2010 2 Σεπτεμβρίου 2010 7 Οκτωβρίου 2010 (Άμστερνταμ) 4 Νοεμβρίου 2010 2 Δεκεμβρίου 2010      Συνεδριάσεις του Διοικητικού Συμβουλίου της ΕΚΤ το 2011    13 Ιανουαρίου 2011 3 Φεβρουαρίου 2011 17 Φεβρουαρίου 2011 3 Μαρτίου 2011 16/17 Μαρτίου 2011 7 Απριλίου 2011 20 Απριλίου 2011 5 Μαΐου 2011 (Ελσίνκι) 19 Μαΐου 2011 9 Ιουνίου 2011 21/22 Ιουνίου 2011 7 Ιουλίου 2011 21 Ιουλίου 2011 4 Αυγούστου 2011 8 Σεπτεμβρίου 2011 21/22 Σεπτεμβρίου 2011 6 Οκτωβρίου 2011 (Βερολίνο) 20 Οκτωβρίου 2011 3 Νοεμβρίου 2011 17 Νοεμβρίου 2011 8 Δεκεμβρίου 2011 21/22 Δεκεμβρίου 2011 12 Ιανουαρίου 2012      Συνεδριάσεις του Γενικού Συμβουλίου της ΕΚΤ το 2011    17 Μαρτίου 2011 22 Ιουνίου 2011 22 Σεπτεμβρίου 2011 22 Δεκεμβρίου 2011      Συνεντεύξεις Τύπου το 2011    13 Ιανουαρίου 2011 3 Φεβρουαρίου 2011 3 Μαρτίου 2011 7 Απριλίου 2011 5 Μαΐου 2011 (Ελσίνκι) 9 Ιουνίου 2011 7 Ιουλίου 2011 4 Αυγούστου 2011 8 Σεπτεμβρίου 2011 6 Οκτωβρίου 2011 (Βερολίνο) 3 Νοεμβρίου 2011 8 Δεκεμβρίου 2011 12 Ιανουαρίου 2012