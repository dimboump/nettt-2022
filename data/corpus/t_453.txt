Τα κριτήρια του Ευρωσυστήματος για τον εντοπισμό πλαστών τραπεζογραμματίων και τη διαλογή τραπεζογραμματίων ευρώ με βάση την καταλληλότητά τους για κυκλοφορία από πιστωτικά ιδρύματα και λοιπούς επαγγελματίες που χειρίζονται μετρητά δημοσιεύθηκαν σήμερα στα αγγλικά στον δικτυακό τόπο της ΕΚΤ. Το έγγραφο αυτό θα δημοσιευθεί στις άλλες επίσημες κοινοτικές γλώσσες το Φεβρουάριο του 2005.  Τα νέα κριτήρια αντικαθιστούν τα κριτήρια που αφορούσαν τη χρήση μηχανημάτων ανακύκλωσης μετρητών και μηχανημάτων κατάθεσης τα οποία είχαν εγκριθεί από το Διοικητικό Συμβούλιο στις 18 Απριλίου 2002. Οι εθνικές κεντρικές τράπεζες του Ευρωσυστήματος θα θέσουν σε εφαρμογή τα εν λόγω κριτήρια για πιστωτικά ιδρύματα και λοιπούς επαγγελματίες που χειρίζονται μετρητά το αργότερο έως το 2006.