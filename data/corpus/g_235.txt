Στη σημερινή του συνεδρίαση, το Διοικητικό Συμβούλιο της ΕΚΤ έλαβε τις ακόλουθες αποφάσεις νομισματικής πολιτικής: Το επιτόκιο των πράξεων κύριας αναχρηματοδότησης του Ευρωσυστήματος θα μειωθεί κατά 25 μονάδες βάσης στο 0,75%, αρχής γενομένης από την πράξη που θα διακανονιστεί στις 11 Ιουλίου 2012. Το επιτόκιο της διευκόλυνσης οριακής χρηματοδότησης θα μειωθεί κατά 25 μονάδες βάσης στο 1,50%, με ισχύ από 11 Ιουλίου 2012. Το επιτόκιο της διευκόλυνσης καταθέσεων θα μειωθεί κατά 25 μονάδες βάσης στο 0,00%, με ισχύ από 11 Ιουλίου 2012 Ο Πρόεδρος της ΕΚΤ θα σχολιάσει τους λόγους που διέπουν αυτές τις αποφάσεις σε συνέντευξη Τύπου που θα αρχίσει στις 2.30 μ.μ. CET σήμερα.