Ο κ. Willem F. Duisenberg, Πρόεδρος της Ευρωπαϊκής Κεντρικής Τράπεζας (ΕΚΤ), αποφάσισε να παραιτηθεί από την προεδρία της ΕΚΤ στις 9 Ιουλίου 2003, ημερομηνία συμπλήρωσης των 68 του ετών. Εχθές, ο κ. Duisenberg ενημέρωσε εγγράφως τον κ. J. M. Aznar López, προεδρεύοντα του Ευρωπαϊκού Συμβουλίου, και τον κ. R. de Rato y Figaredo, προεδρεύοντα του Συμβουλίου ECOFIN, σχετικά με αυτήν την απόφαση. Επιπλέον, ο κ. Duisenberg ενημέρωσε προφορικά τα μέλη των τριών οργάνων λήψης αποφάσεων της ΕΚΤ, δηλ. τα μέλη της Εκτελεστικής Επιτροπής, του Διοικητικού Συμβουλίου και του Γενικού Συμβουλίου.  Η απόφαση του κ. Duisenberg ελήφθη στο πλαίσιο της δήλωσης που είχε πραγματοποιήσει κατά τη σύνοδο του Ευρωπαϊκού Συμβουλίου στις 2 και 3 Μαΐου 1998 ότι, λόγω της ηλικίας του, δεν επιθυμούσε να εξαντλήσει την οκταετή θητεία του στην προεδρία της ΕΚΤ, η οποία άρχισε την 1η Ιουνίου 1998.