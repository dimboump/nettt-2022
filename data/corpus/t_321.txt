Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) αποφάσισε σήμερα να συμπληρώσει τις τεχνικές βελτιώσεις των μέτρων ελέγχου κινδύνων – οι οποίες είχαν ανακοινωθεί στις 4 Σεπτεμβρίου 2008 και πρόκειται να τεθούν σε ισχύ από 1ης Φεβρουαρίου 2009 – με τις ακόλουθες πρόσθετες προσαρμογές [1]:    Όπως και τα προηγούμενα μέτρα, οι παρούσες προσαρμογές αποσκοπούν στην πλήρη διαφύλαξη των βασικών χαρακτηριστικών του πλαισίου του Ευρωσυστήματος για τη διενέργεια των πιστοδοτικών του πράξεων, όπως η μεγάλη ποικιλία αποδεκτών ασφαλειών και η ευρεία πρόσβαση των αντισυμβαλλομένων του Ευρωσυστήματος σε ρευστότητα κεντρικής τράπεζας, ενώ ταυτόχρονα διασφαλίζουν επαρκές επίπεδο προστασίας του Ευρωσυστήματος από τους κινδύνους. Το πλαίσιο του Ευρωσυστήματος που διέπει τη σύσταση ασφαλειών αποδείχθηκε στη διάρκεια των ετών εύρωστο και αποτελεσματικό, ακόμη και κατά την πρόσφατη περίπτωση αναταραχής στις χρηματοπιστωτικές αγορές. Ειδικότερα, η αποδοχή μεγάλης ποικιλίας περιουσιακών στοιχείων ως ασφαλειών συμβάλλει στην ανθεκτικότητα των χρηματοπιστωτικών αγορών της ζώνης του ευρώ. Επιπλέον, οι αλλαγές της ανωτέρω παρ. (1), οι οποίες αντανακλούν την πραγματική χρήση τίτλων προερχόμενων από τιτλοποίηση από τους αντισυμβαλλομένους και τις πρόσφατες εξελίξεις στις αγορές αυτών των τίτλων, έχουν σκοπό να συμβάλουν στην αποκατάσταση της εύρυθμης λειτουργίας των αγορών αυτών.