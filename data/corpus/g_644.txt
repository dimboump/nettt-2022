Στη σημερινή του συνεδρίαση, το Διοικητικό Συμβούλιο της ΕΚΤ εξέτασε τις πιο πρόσφατες πληροφορίες για τη νομισματική, χρηματοπιστωτική και οικονομική κατάσταση στη ζώνη του ευρώ στο πλαίσιο της στρατηγικής νομισματικής πολιτικής του που είναι προσανατολισμένη στη σταθερότητα. Το Διοικητικό Συμβούλιο επιβεβαίωσε την προηγούμενη εκτίμησή του ότι οι προοπτικές σταθερότητας των τιμών παραμένουν ευνοϊκές. Ως εκ τούτου, αποφάσισε ότι για τις πράξεις κύριας αναχρηματοδότησης που θα διακανονιστούν στις 24 και 31 Μαρτίου και στις 7 Απριλίου 1999 θα ισχύουν οι ίδιοι όροι όπως και για τις πράξεις κύριας αναχρηματοδότησης που έχουν ήδη διακανονιστεί φέτος, δηλαδή θα είναι δημοπρασίες σταθερού επιτοκίου που θα πραγματοποιούνται με επιτόκιο του 3,0%. Επιπλέον, το επιτόκιο της διευκόλυνσης οριακής χρηματοδότησης θα συνεχίσει να είναι 4,5% και το επιτόκιο της διευκόλυνσης καταθέσεων θα παραμείνει στο 2,0%.