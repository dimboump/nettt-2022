Η Ευρωπαϊκή Κεντρική Τράπεζα (ΕΚΤ) δημοσίευσε σήμερα την έκθεση του Ευρωπαϊκού Ελεγκτικού Συνεδρίου σχετικά με τον έλεγχο της λειτουργικής αποδοτικότητας της διαχείρισης της ΕΚΤ για το οικονομικό έτος 2007, καθώς και τις απαντήσεις της ΕΚΤ. Η έκθεση του Συνεδρίου εκπονήθηκε σύμφωνα με το άρθρο 27.2 του Καταστατικού του Ευρωπαϊκού Συστήματος Κεντρικών Τραπεζών και της Ευρωπαϊκής Κεντρικής Τράπεζας. Η έκθεση, συνοδευόμενη από τις απαντήσεις της ΕΚΤ, δημοσιεύθηκε στην Επίσημη Εφημερίδα της Ευρωπαϊκής Ένωσης της 9ης Φεβρουαρίου 2010 και είναι επίσης διαθέσιμη στο δικτυακό τόπο της ΕΚΤ.