Σήμερα, ο Πρωθυπουργός της Ελληνικής Δημοκρατίας, Κώστας Καραμανλής, επισκέφθηκε την Ευρωπαϊκή Κεντρική Τράπεζα (ΕΚΤ), συνοδευόμενος από την Υπουργό Εξωτερικών, Ντόρα Μπακογιάννη, τον Υπουργό Οικονομίας και Οικονομικών, Γιώργο Αλογοσκούφη, τον Υπουργό Επικρατείας, Θεόδωρο Ρουσόπουλο, τον Διοικητή της Τράπεζας της Ελλάδος, Γεώργιο Προβόπουλο, και την Αυτού Εξοχότητα τον Έλληνα πρέσβη στη Γερμανία, Τάσο Κριεκούκη.  Στο πλαίσιο της επίσκεψης αυτής, ο Πρωθυπουργός και τα μέλη της αντιπροσωπείας του συναντήθηκαν με τον Πρόεδρο της ΕΚΤ, Jean-Claude Trichet, τον Αντιπρόεδρο της ΕΚΤ, Λουκά Παπαδήμο, καθώς και με άλλα μέλη της Εκτελεστικής Επιτροπής της ΕΚΤ και συζήτησαν θέματα κοινού ενδιαφέροντος. Αντικείμενο συζήτησης, μεταξύ άλλων, ήταν η αναταραχή στις χρηματοπιστωτικές αγορές και η σημερινή κατάσταση της οικονομίας σε παγκόσμιο επίπεδο, καθώς και στη ζώνη του ευρώ και την Ελλάδα.