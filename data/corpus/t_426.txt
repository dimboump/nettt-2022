Σε συνέχεια της απόφασης που ελήφθη στις 25 Νοεμβρίου 2005 (βλ. ανακοινωθέν της Ευρωπαϊκής Ένωσης την ίδια ημερομηνία) σχετικά με την κεντρική ισοτιμία της κορώνας Σλοβακίας έναντι του ευρώ στο πλαίσιο του ΜΣΙ ΙΙ, καθορίστηκαν τα όρια υποχρεωτικής παρέμβασης για αυτό το νόμισμα, τα οποία τίθενται σε ισχύ στις 28 Νοεμβρίου 2005 και παρουσιάζονται στον παρακάτω πίνακα. Τα όρια υποχρεωτικής παρέμβασης καθορίστηκαν με κοινή συμφωνία μεταξύ της Ευρωπαϊκής Κεντρικής Τράπεζας και της Národná banka Slovenska, σύμφωνα με το άρθρο 1.2 της συμφωνίας της 1ης Σεπτεμβρίου 1998 μεταξύ της Ευρωπαϊκής Κεντρικής Τράπεζας και των εθνικών κεντρικών τραπεζών των κρατών μελών εκτός ζώνης ευρώ για τη θέσπιση των λειτουργικών διαδικασιών του μηχανισμού συναλλαγματικών ισοτιμιών κατά το τρίτο στάδιο της οικονομικής και νομισματικής ένωσης (ΕΕ C 345 της 13.11.1998, σελ. 6), όπως τροποποιήθηκε τελευταία από τη συμφωνία της 16ης Σεπτεμβρίου 2004 (ΕΕ C 281 της 18.11.2004, σελ. 3). Οι κεντρικές ισοτιμίες έναντι του ευρώ και τα όρια υποχρεωτικής παρέμβασης της κορώνας Δανίας, της κορώνας Εσθονίας, της λίρας Κύπρου, του λατ Λεττονίας, του λίτα Λιθουανίας, της λίρας Μάλτας και του τόλαρ Σλοβενίας παραμένουν αμετάβλητα.   Πληροφορίες σχετικά με τους κανόνες και τις διαδικασίες για το ΜΣΙ ΙΙ διατίθενται (μόνο στην αγγλική γλώσσα) στο δικτυακό τόπο της ΕΚΤ, στη διεύθυνση: http://www.ecb.europa.eu/press/pr/date/2004/html/pr040628_1.en.html.