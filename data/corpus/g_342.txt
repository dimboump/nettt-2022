Σε συνέχεια της απόφασης που ελήφθη στις 28 Μαΐου 2008 (βλ. ανακοίνωση της Ευρωπαϊκής Ένωσης της ίδιας ημερομηνίας) σχετικά με τη νέα κεντρική ισοτιμία του ευρώ για τη σλοβακική κορώνα στον ΜΣΙ ΙΙ, η Ευρωπαϊκή Κεντρική Τράπεζα και η Národná banka Slovenska καθόρισαν, με κοινή συμφωνία , τα νέα υποχρεωτικά επιτόκια παρέμβασης για τη σλοβακική κορώνα στον ΜΣΙ II. Αυτό έγινε σύμφωνα με το άρθρο 1.2 της συμφωνίας της 16ης Μαρτίου 2006 μεταξύ της Ευρωπαϊκής Κεντρικής Τράπεζας και των εθνικών κεντρικών τραπεζών των κρατών μελών εκτός της ζώνης του ευρώ για τον καθορισμό των λειτουργικών διαδικασιών για έναν μηχανισμό συναλλαγματικών ισοτιμιών στο τρίτο στάδιο της Οικονομικής και Νομισματική Ένωση (ΕΕ C 73 της 25.3.2006, σ. 21), όπως τροποποιήθηκε τελευταία από τη συμφωνία της 21ης Δεκεμβρίου 2006 (ΕΕ C 14 της 20.1.2007, σ. 6). Οι κεντρικές ισοτιμίες του ευρώ και οι υποχρεωτικές ισοτιμίες παρέμβασης για την κορώνα Δανίας, την κορώνα Εσθονίας, το λατ Λετονίας και το λίτα Λιθουανίας παραμένουν αμετάβλητες. Πληροφορίες σχετικά με τις συμβάσεις και τις διαδικασίες για τον ERM II μπορείτε να λάβετε (στα αγγλικά) μέσω του ακόλουθου συνδέσμου: http://www.ecb.europa.eu/press/pr/date/2004/html/pr040628_1.en.html.