Η Ευρωπαϊκή Κεντρική Τράπεζα (ΕΚΤ) σημειώνει τη σημερινή απόφαση του Δικαστηρίου σχετικά με τις ενέργειες του Συμβουλίου της 25ης Νοεμβρίου 2003. Σημειώνει με ικανοποίηση ότι η απόφαση επιβεβαιώνει ότι οι κανόνες και οι διαδικασίες που προβλέπονται στη Συνθήκη και στο Σύμφωνο Σταθερότητας και Ανάπτυξης πρέπει να εφαρμοστούν πλήρως. Όσον αφορά τις επιπτώσεις της απόφασης, η ΕΚΤ αναμένει ότι τα ενδιαφερόμενα θεσμικά όργανα θα λάβουν τα απαραίτητα μέτρα προκειμένου να διασφαλίσουν την πλήρη εφαρμογή αυτών των κανόνων και διαδικασιών. Η ΕΚΤ παραμένει πεπεισμένη ότι δεν χρειάζεται να γίνουν αλλαγές στη Συνθήκη και στο Σύμφωνο Σταθερότητας και Ανάπτυξης και ότι η εφαρμογή του Συμφώνου Σταθερότητας και Ανάπτυξης θα μπορούσε να βελτιωθεί περαιτέρω.