EMBARGOΑπαγόρευση δημοσίευσης πριν από τις 10.00 ώρα Κεντρικής Ευρώπης της Πέμπτης 9 Ιανουαρίου 2014     Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) εξέδωσε γνώμη σχετικά με σύσταση του Συμβουλίου της Ευρωπαϊκής Ένωσης για τον διορισμό μέλους της Εκτελεστικής Επιτροπής της ΕΚΤ.  Το Διοικητικό Συμβούλιο δεν είχε καμία αντίρρηση όσον αφορά την προτεινόμενη υποψήφια, Sabine Lautenschläger, η οποία είναι πρόσωπο αναγνωρισμένου κύρους και διαθέτει επαγγελματική εμπειρία σε νομισματικά ή τραπεζικά θέματα, όπως απαιτεί το άρθρο 283 παράγραφος 2 της Συνθήκης για τη λειτουργία της Ευρωπαϊκής Ένωσης. Κατόπιν της γνώμης του Διοικητικού Συμβουλίου και της γνώμης του Ευρωπαϊκού Κοινοβουλίου, η απόφαση σχετικά με τον διορισμό θα ληφθεί, έπειτα από ψηφοφορία, από τα μέλη του Ευρωπαϊκού Συμβουλίου που ανήκουν στη ζώνη του ευρώ. Η γνώμη της ΕΚΤ, η οποία θα δημοσιευθεί προσεχώς στην Επίσημη Εφημερίδα της Ευρωπαϊκής Ένωσης, είναι διαθέσιμη στον δικτυακό τόπο της ΕΚΤ σε όλες τις επίσημες γλώσσες της ΕΕ.