Η Ευρωπαϊκή Κεντρική Τράπεζα παρακολουθεί στενά τις χρηματοπιστωτικές αγορές Η ΕΚΤ συνεχίζει να εκπληρώνει τις ευθύνες της για τη διασφάλιση της σταθερότητας των τιμών και της χρηματοπιστωτικής σταθερότητας στη ζώνη του ευρώ Μετά το αποτέλεσμα του δημοψηφίσματος στο Ηνωμένο Βασίλειο, η Ευρωπαϊκή Κεντρική Τράπεζα (ΕΚΤ) παρακολουθεί στενά τις χρηματοπιστωτικές αγορές και βρίσκεται σε στενή επαφή με άλλες κεντρικές τράπεζες. Η ΕΚΤ είναι έτοιμη να παρέχει πρόσθετη ρευστότητα, εάν χρειαστεί, σε ευρώ και σε ξένα νομίσματα. Η ΕΚΤ έχει προετοιμαστεί για αυτό το ενδεχόμενο σε στενή επαφή με τις τράπεζες που εποπτεύει και θεωρεί ότι το τραπεζικό σύστημα της ζώνης του ευρώ είναι ανθεκτικό ως προς το κεφάλαιο και τη ρευστότητα. Η ΕΚΤ θα συνεχίσει να εκπληρώνει τις ευθύνες της για τη διασφάλιση της σταθερότητας των τιμών και της χρηματοπιστωτικής σταθερότητας στη ζώνη του ευρώ. Για ερωτήσεις σχετικά με τα μέσα, επικοινωνήστε με την Eva Taylor, τηλ.: +49 69 1344 7162.