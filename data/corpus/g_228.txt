Την Ευρωπαϊκή Κεντρική Τράπεζα (ΕΚΤ) επισκέφθηκε σήμερα ο πρωθυπουργός της Ελληνικής Δημοκρατίας Αντώνης Σαμαράς. Τον συνόδευαν ο υπουργός Οικονομικών Γιάννης Στουρνάρας, ο αναπληρωτής υπουργός Οικονομικών Χρήστος Σταϊκούρας και άλλα μέλη του επιτελείου του. Κατά τη διάρκεια της επίσκεψής του, ο Πρωθυπουργός και η αντιπροσωπεία του συναντήθηκαν με τον Μάριο Ντράγκι, Πρόεδρο της ΕΚΤ, τον Jörg Asmussen, Μέλος της Εκτελεστικής Επιτροπής της ΕΚΤ, τον Benoît Cœuré, μέλος της Εκτελεστικής Επιτροπής της ΕΚΤ και το προσωπικό της ΕΚΤ για να συζητήσουν θέματα αμοιβαίου ενδιαφέροντος. Κύριο θέμα της συζήτησης ήταν η κατάσταση για το πρόγραμμα οικονομικής προσαρμογής της Ελλάδας, η συνεχιζόμενη αναθεώρηση που διενεργείται από επιτελείο της Ευρωπαϊκής Επιτροπής, σε συνεργασία με την ΕΚΤ και το ΔΝΤ, και τις εξελίξεις στον ελληνικό τραπεζικό τομέα. Και τα δύο μέρη συμφώνησαν ότι η Ελλάδα έχει ήδη κάνει σημαντικά βήματα προς τη δημοσιονομική εξυγίανση και τον οικονομικό εκσυγχρονισμό, αλλά ότι εξακολουθούν να υπάρχουν μεγάλες προκλήσεις. Ο Πρωθυπουργός διαβεβαίωσε την αντιπροσωπεία της ΕΚΤ για τη δέσμευση του ίδιου και της κυβέρνησής του να επαναφέρει το πρόγραμμα προσαρμογής και να συνεχίσει τις απαραίτητες μεταρρυθμίσεις ώστε η Ελλάδα να ανακτήσει την ανταγωνιστικότητα και να θέσει την οικονομία και τα δημόσια οικονομικά της σε στέρεες βάσεις.