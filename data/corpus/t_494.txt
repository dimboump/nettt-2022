Μια σειρά αλλαγών του λειτουργικού πλαισίου του Ευρωσυστήματος για την άσκηση της νομισματικής πολιτικής θα τεθεί σε εφαρμογή το πρώτο τρίμηνο του 2004. Οι αλλαγές αυτές, που είχαν ήδη ανακοινωθεί στη διάρκεια του 2003, αφορούν:    Με την υιοθέτηση την 1η Δεκεμβρίου 2003 της κατευθυντήριας γραμμής ΕΚΤ/2003/16 που τροποποιεί την κατευθυντήρια γραμμή ΕΚΤ/2000/7 σχετικά με τα μέσα και τις διαδικασίες νομισματικής πολιτικής του Ευρωσυστήματος, το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) αποφάσισε ότι το αναθεωρημένο πλαίσιο θα τεθεί σε ισχύ στις 8 Μαρτίου 2004. Το πλαίσιο περιγράφεται αναλυτικά στο παράρτημα της τροποποιητικής κατευθυντήριας γραμμής, το οποίο τιτλοφορείται "Η εφαρμογή της νομισματικής πολιτικής στη ζώνη του ευρώ: Γενική τεκμηρίωση για τα μέσα και τις διαδικασίες νομισματικής πολιτικής του Ευρωσυστήματος" (το οποίο αναφέρεται γενικώς ως "Γενική τεκμηρίωση"). Για τη διασφάλιση ομαλής μετάβασης, ορισμένα μέτρα θα τεθούν σταδιακά σε εφαρμογή στα τέλη Ιανουαρίου (βλ. το ημερολογιακό πρόγραμμα στο παράρτημα του παρόντος δελτίου Τύπου). Η Γενική τεκμηρίωση θα διατίθεται ως αυτοτελής έκδοση μέσω της ιστοσελίδας της ΕΚΤ από τα τέλη Ιανουαρίου 2004. Αντίτυπα της έκδοσης αυτής θα διατίθενται σε όλες τις επίσημες κοινοτικές γλώσσες από τις 8 Μαρτίου 2004.  Για αναλυτικότερη πληροφόρηση, στο παράρτημα του παρόντος δελτίου Τύπου παρατίθεται κατάλογος όλων των κειμένων και δημοσιεύσεων που αφορούν τις αλλαγές του λειτουργικού πλαισίου, καθώς και μια συνοπτική παρουσίαση των βασικών ημερομηνιών για τις εν λόγω αλλαγές.