Το Διοικητικό Συμβούλιο της ΕΚΤ αποφάσισε να μειώσει το ποσό κατανομής για καθεμία από τις πράξεις πιο μακροπρόθεσμης αναχρηματοδότησης που θα διεξαχθούν το δεύτερο εξάμηνο του 2002 από 20 δισεκατομμύρια ευρώ σε 15 δισεκατομμύρια ευρώ. Αυτό το τελευταίο ποσό λαμβάνει υπόψη τις αναμενόμενες ανάγκες ρευστότητας του τραπεζικού συστήματος της ζώνης του ευρώ κατά το δεύτερο εξάμηνο του 2002 και αντανακλά την επιθυμία του Ευρωσυστήματος να συνεχίσει να παρέχει το μεγαλύτερο μέρος της ρευστότητας μέσω των πράξεων κύριας αναχρηματοδότησης. Το Διοικητικό Συμβούλιο μπορεί να αποφασίσει να προσαρμόσει το ποσό κατανομής στις αρχές του επόμενου έτους.