Η Ευρωπαϊκή Κεντρική Τράπεζα (ΕΚΤ) δημοσιεύει σήμερα το ενδεικτικό ημερολόγιο για τις δημοπρασίες του Ευρωσυστήματος το 2007 (βλ. το συνημμένο έγγραφο). Το ενδεικτικό ημερολόγιο καταρτίζεται σύμφωνα με τις διαδικασίες που ορίζονται στην ενότητα «Η εφαρμογή της νομισματικής πολιτικής στη ζώνη του ευρώ: Γενική τεκμηρίωση για τα μέσα και τις διαδικασίες νομισματικής πολιτικής του Ευρωσυστήματος» (Φεβρουάριος 2005). Κατά τη σύνταξη αυτού του ημερολογίου, η ΕΚΤ προσπαθεί να διασφαλίσει ότι οι αντισυμβαλλόμενοι σε όλες τις χώρες της ζώνης του ευρώ μπορούν να συμμετέχουν στις πράξεις κύριας και πιο μακροπρόθεσμης αναχρηματοδότησης. Ως εκ τούτου, το ημερολόγιο λαμβάνει υπόψη τις εθνικές αργίες στις διάφορες χώρες της ζώνης του ευρώ.