Η Ευρωπαϊκή Κεντρική Τράπεζα (ΕΚΤ) δημοσιεύει σήμερα το ενδεικτικό ημερολογιακό πρόγραμμα των τακτικών δημοπρασιών του Ευρωσυστήματος για το 2016. Το εν λόγω ημερολογιακό πρόγραμμα περιλαμβάνει μόνο τακτικές πράξεις (πράξεις κύριας αναχρηματοδότησης και πράξεις πιο μακροπρόθεσμης αναχρηματοδότησης διάρκειας τριών μηνών) και δεν περιέχει στοιχεία για συμπληρωματικές ή έκτακτες πράξεις που ενδέχεται να διενεργηθούν το 2016.  Το ημερολογιακό πρόγραμμα είναι διαθέσιμο προς λήψη στον δικτυακό τόπο της ΕΚΤ. Για περισσότερες πληροφορίες, μπορείτε να απευθύνεστε στον κ. William Lelieveldt, τηλ.: +49 69 1344 7316.