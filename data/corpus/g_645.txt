Στη σημερινή συνεδρίαση το Διοικητικό Συμβούλιο εξέτασε τις τελευταίες νομισματικές, χρηματοοικονομικές και οικονομικές εξελίξεις. Λαμβάνοντας υπόψη όλες τις διαθέσιμες πληροφορίες, το Διοικητικό Συμβούλιο επιβεβαίωσε την προηγούμενη αξιολόγησή του για τις προοπτικές για τη σταθερότητα των τιμών. Σε αυτό το πλαίσιο, αποφάσισε ότι για τις πράξεις κύριας αναχρηματοδότησης που θα διακανονιστούν στις 10 και 17 Μαρτίου 1999 θα ισχύουν οι ίδιοι όροι με τις προηγούμενες, δηλαδή θα διεξαχθούν ως δημοπρασίες σταθερού επιτοκίου με επιτόκιο 3,0%. Επιπλέον, το επιτόκιο της διευκόλυνσης οριακής χρηματοδότησης θα συνεχίσει να είναι 4,5% και το επιτόκιο της διευκόλυνσης καταθέσεων θα παραμείνει στο 2,0%. Το Διοικητικό Συμβούλιο αποφάσισε επίσης σήμερα ότι για τις προσεχείς πράξεις πιο μακροπρόθεσμης αναχρηματοδότησης του Ευρωσυστήματος θα εφαρμοστεί η μέθοδος κατανομής πολλαπλών επιτοκίων ξεκινώντας από την επόμενη τέτοια πράξη (η οποία θα διακανονιστεί στις 25 Μαρτίου 1999) έως ότου οριστεί διαφορετικά.