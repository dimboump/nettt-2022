Το Διοικητικό Συμβούλιο συμφώνησε ότι, το 2003, θα συνεχίσει να συνεδριάζει, κατά κανόνα, την Πέμπτη της πρώτης και της τρίτης εβδομάδας κάθε μήνα. Όπως και για το 2002, προβλέπονται εξαιρέσεις από τον εν λόγω κανόνα, ώστε να ληφθούν υπόψη οι ειδικές περιπτώσεις αργιών.  Όπως ανακοινώθηκε στις 8 Νοεμβρίου 2001, η κατεύθυνση της νομισματικής πολιτικής της ΕΚΤ θα συνεχίσει να αξιολογείται, κατά κανόνα, μόνον κατά την πρώτη συνεδρίαση κάθε μήνα. Συνεπώς, οι αποφάσεις που αφορούν τα επιτόκια θα λαμβάνονται κανονικά κατά την εν λόγω συνεδρίαση. Κατά τη δεύτερη συνεδρίαση κάθε μήνα, το Διοικητικό Συμβούλιο θα ασχολείται με ζητήματα που αφορούν τα άλλα καθήκοντα και αρμοδιότητες της ΕΚΤ και του Ευρωσυστήματος. Είναι προφανές ότι, αν το απαιτήσουν οι συνθήκες, το Διοικητικό Συμβούλιο μπορεί να αποφασίσει τη μεταβολή των βασικών επιτοκίων της ΕΚΤ ανά πάσα στιγμή, ανεξάρτητα από τις συνεδριάσεις που έχουν ήδη προγραμματιστεί. Ωστόσο, επειδή δεν θα διεξαχθεί συνεδρίαση στις αρχές Αυγούστου, η συζήτηση για τη νομισματική πολιτική θα πραγματοποιηθεί κατά τη συνεδρίαση της 31ης Ιουλίου 2003, και, συνεπώς, το δελτίο Τύπου για τις αποφάσεις νομισματικής πολιτικής της ΕΚΤ θα δημοσιευθεί την ημέρα εκείνη.  Επίσης, σύμφωνα με την καθιερωμένη πρακτική, θα πραγματοποιηθούν και πάλι δύο συνεδριάσεις εκτός Φραγκφούρτης: μία στη Ρώμη, στις 3 Απριλίου 2003, την οποία θα διοργανώσει η Τράπεζα της Ιταλίας, και μία στη Λισσαβώνα, στις 2 Οκτωβρίου 2003, την οποία θα διοργανώσει η Τράπεζα της Πορτογαλίας.  Επιπλέον, το Γενικό Συμβούλιο συμφώνησε να διατηρηθεί η τρέχουσα πρακτική πραγματοποίησης τριμηνιαίων συνεδριάσεων.  Τέλος, οι συνεντεύξεις Τύπου θα συνεχίσουν να πραγματοποιούνται σύμφωνα με το ισχύον πρόγραμμα, δηλ. μετά την πρώτη συνεδρίαση του Διοικητικού Συμβουλίου κάθε μήνα, εκτός από τον Αύγουστο.       Συνεδριάσεις του Διοικητικού Συμβουλίου της ΕΚΤ το 2003      9 Ιανουαρίου 2003  23 Ιανουαρίου 2003  6 Φεβρουαρίου 2003  20 Φεβρουαρίου 2003  6 Μαρτίου 2003  20 Μαρτίου 2003  3 Απριλίου 2003 (Ρώμη) 24 Απριλίου 2003  8 Μαΐου 2003  22 Μαΐου 2003  5 Ιουνίου 2003  26 Ιουνίου 2003  10 Ιουλίου 2003  31 Ιουλίου 2003  21 Αυγούστου 2003  4 Σεπτεμβρίου 2003  18 Σεπτεμβρίου 2003  2 Οκτωβρίου 2003 (Λισσαβώνα) 23 Οκτωβρίου 2003  6 Νοεμβρίου 2003  20 Νοεμβρίου 2003  4 Δεκεμβρίου 2003  18 Δεκεμβρίου 2003  8 Ιανουαρίου 2004         Συνεδριάσεις του Γενικού Συμβουλίου της ΕΚΤ το 2003       20 Μαρτίου 2003  26 Ιουνίου 2003  18 Σεπτεμβρίου 2003  18 Δεκεμβρίου 2003         Συνεντεύξεις Τύπου το 2003       9 Ιανουαρίου 2003  6 Φεβρουαρίου 2003  6 Μαρτίου 2003  3 Απριλίου 2003 (Ρώμη) 8 Μαΐου 2003  5 Ιουνίου 2003  10 Ιουλίου 2003  4 Σεπτεμβρίου 2003  2 Οκτωβρίου 2003 (Λισσαβώνα) 6 Νοεμβρίου 2003  4 Δεκεμβρίου 2003  8 Ιανουαρίου 2004