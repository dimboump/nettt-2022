Το Διοικητικό Συμβούλιο αποφάσισε να αυξήσει το ποσό κατανομής για καθεμία από τις πράξεις πιο μακροπρόθεσμης αναχρηματοδότησης που θα διεξαχθούν το έτος 2004 από 15 δισεκατομμύρια ευρώ σε 25 δισεκατομμύρια ευρώ. Αυτό το αυξημένο ποσό λαμβάνει υπόψη τις υψηλότερες ανάγκες ρευστότητας του τραπεζικού συστήματος της ζώνης του ευρώ που αναμένονται το 2004. Ωστόσο, το Ευρωσύστημα θα συνεχίσει να παρέχει το μεγαλύτερο μέρος της ρευστότητας μέσω των πράξεων κύριας αναχρηματοδότησης. Το Διοικητικό Συμβούλιο μπορεί να αποφασίσει να προσαρμόσει ξανά το ποσό της κατανομής στις αρχές του 2005.