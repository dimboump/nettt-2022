Κατά τη σημερινή του συνεδρίαση, το Διοικητικό Συμβούλιο της ΕΚΤ έλαβε τις ακόλουθες αποφάσεις νομισματικής πολιτικής:  Το επιτόκιο των πράξεων κύριας αναχρηματοδότησης του Ευρωσυστήματος θα μειωθεί κατά 10 μονάδες βάσης στο 0,15%. Το νέο επιτόκιο θα τεθεί σε ισχύ με την πράξη που πρόκειται να διακανονιστεί στις 11 Ιουνίου 2014. Το επιτόκιο της διευκόλυνσης οριακής χρηματοδότησης θα μειωθεί κατά 35 μονάδες βάσης στο 0,40%. Το νέο επιτόκιο θα τεθεί σε ισχύ στις 11 Ιουνίου 2014.  Το επιτόκιο της διευκόλυνσης αποδοχής καταθέσεων θα μειωθεί κατά 10 μονάδες βάσης στο ‑0,10%. Το νέο επιτόκιο θα τεθεί σε ισχύ στις 11 Ιουνίου 2014. Περαιτέρω στοιχεία σχετικά με την εφαρμογή αρνητικού επιτοκίου για τη διευκόλυνση αποδοχής καταθέσεων θα δοθούν σε ξεχωριστό δελτίο Τύπου που θα δημοσιευθεί σήμερα στις 3.30 μ.μ. ώρα Κεντρικής Ευρώπης.  Ο Πρόεδρος της ΕΚΤ θα αναλύσει τις σκέψεις που οδήγησαν στη λήψη αυτών των αποφάσεων στη διάρκεια συνέντευξης Τύπου η οποία θα πραγματοποιηθεί σήμερα στις 2.30 μ.μ. ώρα Κεντρικής Ευρώπης. Περαιτέρω μέτρα νομισματικής πολιτικής για την ενίσχυση της λειτουργίας του μηχανισμού μετάδοσης της νομισματικής πολιτικής θα ανακοινωθούν σε σχετικό δελτίο Τύπου το οποίο θα δημοσιευθεί σήμερα στις 3.30 μ.μ. ώρα Κεντρικής Ευρώπης. Για την ακριβή διατύπωση η οποία έχει συμφωνηθεί από το Διοικητικό Συμβούλιο, συμβουλευθείτε την αγγλική έκδοση.    Για την ακριβή διατύπωση η οποία έχει συμφωνηθεί από το Διοικητικό Συμβούλιο, συμβουλευθείτε την αγγλική έκδοση.