Χθες, μετά το πέρας της κοινής αποστολής μας, διαπιστώσαμε ότι το οικονομικό πρόγραμμα της Ελλάδας παραμένει σε καλό δρόμο. Επισημάναμε επίσης ότι συνεχίζουμε να στηρίζουμε σθεναρά την κυβέρνηση στην επίτευξη των στόχων της, δηλαδή της δημοσιονομικής προσαρμογής και της αποκατάστασης της ανάπτυξης και της ανταγωνιστικότητας, όπως αποτυπώνεται στο Μνημόνιο για το πρόγραμμα. Η συνεργασία μας σε αυτή την προσπάθεια βασιζόταν πάντα και εξακολουθεί να βασίζεται στην αμοιβαία εμπιστοσύνη. Οι τρεις οργανισμοί σέβονται απόλυτα τις αρμοδιότητες και τις πρωτοβουλίες της κυβέρνησης σε όλους τους τομείς λήψης οικονομικών αποφάσεων, ο δε ρόλος μας συνίσταται στην παροχή συμβουλών και στήριξης προς την κυβέρνηση μέσω της εξέτασης εναλλακτικών λύσεων κατά τη διαδικασία λήψης αποφάσεων. Είναι λυπηρό εάν κάποια στιγμή σχηματίστηκε διαφορετική εντύπωση. Αναγνωρίζουμε τις δύσκολες προκλήσεις που αντιμετωπίζει η ελληνική οικονομία και σεβόμαστε απόλυτα τις τεράστιες προσπάθειες που καταβάλλει ο ελληνικός λαός. Εξακολουθούμε να στηρίζουμε τις προσπάθειες αυτές.