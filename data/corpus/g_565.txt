Στη σημερινή του συνεδρίαση, το Διοικητικό Συμβούλιο της ΕΚΤ αποφάσισε ότι το ελάχιστο επιτόκιο προσφοράς για τις πράξεις κύριας αναχρηματοδότησης και τα επιτόκια της διευκόλυνσης οριακής χρηματοδότησης και της διευκόλυνσης αποδοχής καταθέσεων θα παραμείνουν αμετάβλητα στο 3,25%, 4,25% και 2,25% αντίστοιχα. Το Διοικητικό Συμβούλιο αποφάσισε επίσης ένα ποσό κατανομής 20 δισ. ευρώ ανά πράξη για τις πράξεις πιο μακροπρόθεσμης αναχρηματοδότησης που θα διεξαχθούν το 2002. Το ποσό αυτό λαμβάνει υπόψη τις αναμενόμενες ανάγκες ρευστότητας του τραπεζικού συστήματος της ζώνης του ευρώ το 2002 και την επιθυμία των Το Ευρωσύστημα θα συνεχίσει να παρέχει το μεγαλύτερο μέρος της αναχρηματοδότησης του χρηματοπιστωτικού τομέα μέσω των κύριων πράξεων αναχρηματοδότησης του. Το Διοικητικό Συμβούλιο μπορεί να προσαρμόσει το ποσό κατανομής κατά τη διάρκεια του έτους σε περίπτωση απροσδόκητων εξελίξεων στις ανάγκες ρευστότητας. Ο Πρόεδρος της ΕΚΤ θα σχολιάσει τους λόγους που διέπουν αυτές τις αποφάσεις σε συνέντευξη Τύπου που θα αρχίσει στις 3.00 μ.μ. σήμερα.