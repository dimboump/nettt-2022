Σημείωσα την απόφαση του σουηδικού εκλογικού σώματος στο σημερινό δημοψήφισμα. Αναγνωρίζω ότι η πλειοψηφία του σουηδικού λαού είναι της γνώμης ότι το ευρώ δεν πρέπει να υιοθετηθεί ως το νόμισμα της Σουηδίας. Αυτό το αποτέλεσμα του δημοψηφίσματος δεν θα έχει αντίκτυπο ούτε στις πολιτικές και τη λειτουργία της Ευρωπαϊκής Κεντρικής Τράπεζας ούτε στη θέση του ευρώ. Επιπλέον, δεν θα επηρεάσει τη συνεχιζόμενη συνεργασία μεταξύ της Sveriges Riksbank και της Ευρωπαϊκής Κεντρικής Τράπεζας στο πλαίσιο του Ευρωπαϊκού Συστήματος Κεντρικών Τραπεζών.