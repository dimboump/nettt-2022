Ο Πρόεδρος της Κυπριακής Δημοκρατίας Νίκος Αναστασιάδης συναντήθηκε σήμερα με τον κ. Μάριο Ντράγκι, Πρόεδρο της Ευρωπαϊκής Κεντρικής Τράπεζας (ΕΚΤ). Ο Πρόεδρος Αναστασιάδης συνοδευόταν από τον Υπουργό Οικονομικών κ. Χάρη Γεωργιάδη και τον Διοικητή της Κεντρικής Τράπεζας της Κύπρου κ. Πανίκο Ο. Δημητριάδη. Στη συνεδρίαση συμμετείχαν επίσης οι κκ. Jörg Asmussen και Benoît Cœuré, μέλη της Εκτελεστικής Επιτροπής της ΕΚΤ. Η συνάντηση περιελάμβανε ανταλλαγή απόψεων για τη συνεχιζόμενη εφαρμογή του προγράμματος μακροοικονομικής προσαρμογής για την Κύπρο. Και τα δύο μέρη συμφώνησαν ότι μια προτεραιότητα στην επόμενη περίοδο είναι να τεθεί εκτός εξυγίανσης η Τράπεζα Κύπρου. Η αποτίμηση περιουσιακών στοιχείων αναμένεται να ολοκληρωθεί το δεύτερο δεκαπενθήμερο του Ιουλίου και οι συζητήσεις θα συνεχιστούν όταν αυτά τα αποτελέσματα καταστούν διαθέσιμα.