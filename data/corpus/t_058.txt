9 Απριλίου 2019  Το Διοικητικό Συμβούλιο υποβάλλει πρόταση για νέο Αντιπρόεδρο του Εποπτικού Συμβουλίου της ΕΚΤ στο Ευρωπαϊκό Κοινοβούλιο. To Συμβούλιο της Ευρωπαϊκής Ένωσης θα δώσει την τελική έγκριση έπειτα από ψηφοφορία του Ευρωπαϊκού Κοινοβουλίου.  Το Διοικητικό Συμβούλιο της Ευρωπαϊκής Κεντρικής Τράπεζας (ΕΚΤ) πρότεινε τον διορισμό του Yves Mersch, μέλους της Εκτελεστικής Επιτροπής της ΕΚΤ, στη θέση του Αντιπροέδρου του Εποπτικού Συμβουλίου της ΕΚΤ.  Η ΕΚΤ ενημέρωσε τον Πρόεδρο της Επιτροπής Οικονομικής και Νομισματικής Πολιτικής (ECON) του Ευρωπαϊκού Κοινοβουλίου, Roberto Gualtieri, σύμφωνα με τη Διοργανική Συμφωνία μεταξύ της ΕΚΤ και του Ευρωπαϊκού Κοινοβουλίου. Η ΕΚΤ ενημέρωσε επίσης τον Πρόεδρο του Συμβουλίου Οικονομικών και Δημοσιονομικών Υποθέσεων, Eugen Teodorovici. Ο κ. Mersch θα παρουσιαστεί σε ακρόαση ενώπιον της επιτροπής ECON σε ημερομηνία που θα ανακοινωθεί. Σύμφωνα με το άρθρο 26 παράγραφος 3 του κανονισμού ΕΕΜ, ο διορισμός πρέπει να εγκριθεί από το Ευρωπαϊκό Κοινοβούλιο. Αφού δοθεί η σχετική έγκριση, το Συμβούλιο θα εκδώσει εκτελεστική απόφαση για τον διορισμό του Αντιπροέδρου του Εποπτικού Συμβουλίου. Βάσει του κανονισμού ΕΕΜ, ο Αντιπρόεδρος του Εποπτικού Συμβουλίου πρέπει να είναι μέλος της Εκτελεστικής Επιτροπής της ΕΚΤ. Για περισσότερες πληροφορίες μπορείτε να απευθύνεστε στην Esther Tejedor, τηλ.: +49 69 1344 95596.