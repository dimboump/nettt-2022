Ο κ. Jean-Claude Trichet, πρώην Διοικητής της Τράπεζας της Γαλλίας, ανέλαβε σήμερα τα καθήκοντα του Προέδρου της Ευρωπαϊκής Κεντρικής Τράπεζας (ΕΚΤ).  Διορίστηκε στις 16 Οκτωβρίου 2003 με κοινή συμφωνία των κυβερνήσεων των κρατών μελών που έχουν υιοθετήσει το ευρώ, σε επίπεδο αρχηγών κρατών ή κυβερνήσεων. Η θητεία του θα έχει διάρκεια 8 χρόνια.  Διαδέχεται τον Dr Willem F. Duisenberg, ο οποίος διετέλεσε Πρόεδρος της ΕΚΤ από την 1η Ιουνίου 1998 έως τις 31 Οκτωβρίου 2003.