Στις 16 Μαΐου 2002 τα μέλη του Διοικητικού Συμβουλίου της Ευρωπαϊκής Κεντρικής Τράπεζας (ΕΚΤ) συμφώνησαν σε έναν Κώδικα Δεοντολογίας για τα μέλη του Διοικητικού Συμβουλίου. Ο παρών Κώδικας αντικατοπτρίζει την ειδική ευθύνη των μελών του Διοικητικού Συμβουλίου να διαφυλάσσουν την ακεραιότητα και τη φήμη του Ευρωσυστήματος και να διατηρήσουν την αποτελεσματικότητα των λειτουργιών του. Τονίζει ότι τα μέλη ενεργούν προς το γενικό συμφέρον της ζώνης του ευρώ και θέτει ηθικά πρότυπα τα οποία πρέπει να τηρούν κατά την άσκηση των επίσημων καθηκόντων τους ως μέλη του Διοικητικού Συμβουλίου. Ο Κώδικας Δεοντολογίας για τα μέλη του Διοικητικού Συμβουλίου δημοσιεύθηκε σήμερα στην Επίσημη Εφημερίδα των Ευρωπαϊκών Κοινοτήτων και είναι διαθέσιμος στον ιστότοπο της ΕΚΤ. Τον Οκτώβριο του 2000 η Εκτελεστική Επιτροπή ενέκρινε έναν Κώδικα Δεοντολογίας που απευθύνεται σε όλα τα άτομα που απασχολούνται στην ΕΚΤ, ο οποίος είναι επίσης διαθέσιμος στον ιστότοπο της ΕΚΤ.