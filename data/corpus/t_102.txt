Η Ευρωπαϊκή Κεντρική Τράπεζα παρακολουθεί στενά τις χρηματοπιστωτικές αγορές.  Η ΕΚΤ συνεχίζει να εκπληρώνει τα καθήκοντά της με σκοπό τη διασφάλιση της σταθερότητας των τιμών και της χρηματοπιστωτικής σταθερότητας στη ζώνη του ευρώ.  Μετά το αποτέλεσμα του δημοψηφίσματος στο Ηνωμένο Βασίλειο, η Ευρωπαϊκή Κεντρική Τράπεζα (ΕΚΤ) παρακολουθεί στενά τις χρηματοπιστωτικές αγορές και βρίσκεται σε στενή επαφή με τις άλλες κεντρικές τράπεζες.  Η ΕΚΤ είναι έτοιμη να παράσχει πρόσθετη ρευστότητα, εάν χρειαστεί, σε ευρώ και σε ξένα νομίσματα. Η ΕΚΤ έχει προετοιμαστεί για αυτήν την έκτακτη περίσταση σε στενή συνεργασία με τις τράπεζες που εποπτεύει και θεωρεί ότι το τραπεζικό σύστημα της ζώνης του ευρώ είναι ανθεκτικό όσον αφορά το κεφάλαιο και τη ρευστότητα.  Η ΕΚΤ θα συνεχίσει να εκπληρώνει τα καθήκοντά της με σκοπό τη διασφάλιση της σταθερότητας των τιμών και της χρηματοπιστωτικής σταθερότητας στη ζώνη του ευρώ. Για περισσότερες πληροφορίες μπορείτε να απευθύνεστε στην κα Eva Taylor, τηλ.: +49 69 1344 7162.