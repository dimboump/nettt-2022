Το Διοικητικό Συμβούλιο της ΕΚΤ αποφάσισε να μειώσει το ποσό κατανομής για τις πράξεις πιο μακροπρόθεσμης αναχρηματοδότησης οι οποίες πρόκειται να διενεργηθούν το δεύτερο εξάμηνο του 2002, από 20 δισεκατομμύρια ευρώ σε 15 δισεκατομμύρια ευρώ για την κάθε πράξη.  Με το εν λόγω ποσό λαμβάνονται υπόψη οι αναμενόμενες ανάγκες σε ρευστότητα του τραπεζικού συστήματος της ζώνης του ευρώ το δεύτερο εξάμηνο του 2002 και αντανακλάται η επιθυμία του Ευρωσυστήματος να εξακολουθήσει να παρέχει τον κύριο όγκο ρευστότητας μέσω των πράξεων κύριας αναχρηματοδότησης.  Το Διοικητικό Συμβούλιο ενδέχεται να προσαρμόσει το ποσό κατανομής στις αρχές του 2003.