Η Ευρωπαϊκή Κεντρική Τράπεζα (ΕΚΤ) εξέδωσε γνώμη, κατόπιν αιτήματος του Συμβουλίου της Ευρωπαϊκής Ένωσης, σχετικά με το σχέδιο Συντάγματος που εκπονήθηκε από την Ευρωπαϊκή Συνέλευση και το οποίο θα χρησιμεύσει ως βάση για την επικείμενη Διακυβερνητική Διάσκεψη (ΔΚΔ).   Η ΕΚΤ χαιρετίζει το σχέδιο Συντάγματος. Θεωρεί ότι αυτό απλουστεύει, οργανώνει αποτελεσματικά και αποσαφηνίζει το νομικό και θεσμικό πλαίσιο της Ευρωπαϊκής Ένωσης και ενισχύει την ικανότητα της Ένωσης να δρα τόσο σε ευρωπαϊκό όσο και σε διεθνές επίπεδο. Το σχέδιο Συντάγματος αποτελεί σημαντικό βήμα για την προετοιμασία της Ένωσης για το μέλλον, αίτημα που είχε διατυπωθεί στη Δήλωση του Λάκεν.   H EKT αντιλαμβάνεται ότι η μεταφορά των διατάξεων που αφορούν την ΕΚΤ και το Ευρωπαϊκό Σύστημα Κεντρικών Τραπεζών (ΕΣΚΤ) από τη Συνθήκη ΕΚ στο Σύνταγμα δεν θα επιφέρει μεταβολές επί της ουσίας και ότι τα καθήκοντα, η εντολή, το θεσμικό και νομικό καθεστώς της ΕΚΤ και του ΕΣΚΤ παραμένουν ουσιαστικά αμετάβλητα. Η ΕΚΤ δίνει μεγάλη σημασία στο γεγονός ότι η ουσία του καταστατικού του ΕΣΚΤ και της ΕΚΤ, καθώς και των λοιπών πρωτοκόλλων που αφορούν την οικονομική και νομισματική ένωση δεν θα υποστούν μεταβολές και ότι τα εν λόγω έγγραφα θα προσαρτηθούν στο Σύνταγμα, του οποίου και θα αποτελούν αναπόσπαστο μέρος.   Παρά τη θετική γενικά αυτή αξιολόγηση, η γνώμη της ΕΚΤ προσδιορίζει ορισμένες πτυχές του σχεδίου Συντάγματος που θα πρέπει να βελτιωθούν. Οι κυριότερες προτάσεις της ΕΚΤ είναι οι ακόλουθες:    Η γνώμη της ΕΚΤ, η οποία θα δημοσιευθεί προσεχώς στην Επίσημη Εφημερίδα της Ευρωπαϊκής Ένωσης, διατίθεται στην ιστοσελίδα της ΕΚΤ σε όλες τις επίσημες κοινοτικές γλώσσες.