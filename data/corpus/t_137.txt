EMBARGOΑπαγόρευση δημοσίευσης πριν από τις 15.00 ώρα Κεντρικής Ευρώπης της Παρασκευής 6 Φεβρουαρίου 2015      Το νέο τραπεζογραμμάτιο των 20 ευρώ θα παρουσιαστεί επισήμως από τον Mario Draghi στις 24 Φεβρουαρίου 2015. Ορισμένα από τα νέα χαρακτηριστικά ασφαλείας του νέου τραπεζογραμματίου, όπως το καινοτόμο «παράθυρο με προσωπογραφία», παρουσιάζονται σε ένα νέο διαδικτυακό παιχνίδι.   Tο νέο τραπεζογραμμάτιο των 20 ευρώ θα παρουσιαστεί επισήμως από τον Mario Draghi, Πρόεδρο της Ευρωπαϊκής Κεντρικής Τράπεζας (ΕΚΤ), στις 24 Φεβρουαρίου 2015 στις νέες κτιριακές εγκαταστάσεις της ΕΚΤ. Με το διαδικτυακό παιχνίδι «Tetris® Το νέο τραπεζογραμμάτιο των 20 ευρώ», η ΕΚΤ δίνει τη δυνατότητα στο κοινό να εξοικειωθεί με τέσσερα από τα χαρακτηριστικά ασφαλείας του νέου τραπεζογραμματίου, και πιο συγκεκριμένα με το «παράθυρο με προσωπογραφία» που εμφανίζεται για πρώτη φορά.  Εάν είστε τουλάχιστον 18 ετών και κατοικείτε σε χώρα της Ευρωπαϊκής Ένωσης, μπορείτε να πάρετε μέρος στον διαγωνισμό που διοργανώνει η ΕΚΤ για να κερδίσετε ένα αναμνηστικό δώρο – το νέο τραπεζογραμμάτιο των 10 ευρώ μέσα σε διάφανη ακρυλική θήκη. Ο διαγωνισμός λήγει στις 31 Μαρτίου 2015, στις 11.59 μ.μ. (ώρα κεντρικής Ευρώπης). Το παιχνίδι είναι διαθέσιμο στη διεύθυνση http://game-20.new-euro-banknotes.eu/?slang=EL.  Για περισσότερες πληροφορίες, μπορείτε να απευθύνεστε στον κ. William Lelieveldt, τηλ.: +49 69 1344 7316. Tetris ® & © 1985~2015 Tetris Holding, χρησιμοποιείται με άδεια.