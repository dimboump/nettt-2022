Κατά τη σημερινή του συνεδρίαση το Διοικητικό Συμβούλιο της ΕΚΤ έλαβε τις ακόλουθες αποφάσεις νομισματικής πολιτικής:    Η μετάβαση στις δημοπρασίες μεταβλητού επιτοκίου για τις πράξεις κύριας αναχρηματοδότησης δεν συνεπάγεται πρόθεση περαιτέρω αλλαγής της κατεύθυνσης της νομισματικής πολιτικής του Ευρωσυστήματος. Ο νέος μηχανισμός δημοπρασιών είναι η αντίδραση στο σοβαρό φαινόμενο υπερβολικών προσφορών το οποίο έχει αναπτυχθεί στο πλαίσιο της ισχύουσας διαδικασίας δημοπρασιών καθορισμένου επιτοκίου. Για το σκοπό της επισήμανσης της κατεύθυνσης της νομισματικής πολιτικής, το ελάχιστο επιτόκιο προσφοράς πρόκειται να αναλάβει τον ρόλο που μέχρι σήμερα διαδραμάτιζε το επιτόκιο των δημοπρασιών καθορισμένου επιτοκίου. Η αλλαγή αυτή δεν αποκλείει κατ' ουδένα τρόπο την πιθανότητα, στο μέλλον, οι πράξεις κύριας αναχρηματοδότησης του Ευρωσυστήματος να διεξάγονται κατά κανόνα ως δημοπρασίες καθορισμένου επιτοκίου.  Το χρονικό διάστημα που θα μεσολαβήσει μέχρι την εφαρμογή της νέας διαδικασίας δημοπρασιών από την πρώτη πράξη κύριας αναχρηματοδότησης της περιόδου τήρησης που αρχίζει στις 24 Ιουνίου 2000 θα επιτρέψει στους αντισυμβαλλόμενους να προετοιμαστούν για την αλλαγή.  Σύμφωνα με το άρθρο 8 του κανονισμού (ΕΚ) αριθ. 2818/98 της Ευρωπαϊκής Κεντρικής Τράπεζας της 1ης Δεκεμβρίου 1998 σχετικά με την εφαρμογή υποχρεωτικών ελάχιστων αποθεματικών (ΕΚΤ/1998/15), το οριακό επιτόκιο των πράξεων κύριας αναχρηματοδότησης χρησιμοποιείται για τον υπολογισμό της απόδοσης των απαιτούμενων αποθεματικών.  Ο Πρόεδρος της ΕΚΤ θα αναλύσει τις σκέψεις που οδήγησαν στη λήψη αυτών των αποφάσεων κατά τη διάρκεια συνέντευξης Τύπου που θα πραγματοποιηθεί σήμερα στις 2.30 μ.μ.    Για την ακριβή διατύπωση η οποία έχει συμφωνηθεί από το Διοικητικό Συμβούλιο, συμβουλευθείτε την αγγλική έκδοση.