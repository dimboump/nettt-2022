Στη χθεσινή συνεδρίαση, το Διοικητικό Συμβούλιο αποφάσισε να αυξήσει το ποσό κατανομής για καθεμία από τις πράξεις πιο μακροπρόθεσμης αναχρηματοδότησης που θα διεξαχθούν το 2007 από 40 δισεκατομμύρια ευρώ σε 50 δισεκατομμύρια ευρώ. Οι ανάγκες ρευστότητας του τραπεζικού συστήματος της ζώνης του ευρώ αυξήθηκαν έντονα τα τελευταία χρόνια και αναμένεται να αυξηθούν περαιτέρω το 2007. Ως εκ τούτου, το Ευρωσύστημα αποφάσισε να αυξήσει ελαφρώς το μερίδιο των αναγκών ρευστότητας που ικανοποιούνται από τις πράξεις πιο μακροπρόθεσμης αναχρηματοδότησης. Ωστόσο, το Ευρωσύστημα θα συνεχίσει να παρέχει το μεγαλύτερο μέρος της ρευστότητας μέσω των πράξεων κύριας αναχρηματοδότησης. Το Διοικητικό Συμβούλιο μπορεί να αποφασίσει να προσαρμόσει ξανά το ποσό της κατανομής στις αρχές του 2008.