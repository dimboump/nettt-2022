Το Ευρωσύστημα, το οποίο αποτελείται από την Ευρωπαϊκή Κεντρική Τράπεζα (ΕΚΤ) και τις 16 εθνικές κεντρικές τράπεζες της ζώνης του ευρώ, δημοσιεύει σήμερα μια σειρά προσδοκιών που απευθύνονται σε διάφορα ενδιαφερόμενα μέρη και αφορούν τη μελλοντική πρόοδο του Ενιαίου Χώρου Πληρωμών σε Ευρώ (Single Euro Payments Area - SEPA). Οι προσδοκίες, οι οποίες καταρτίστηκαν ως απάντηση στα αιτήματα για καθοδήγηση που ελήφθησαν στη διάρκεια του 2008, παρέχουν στήριξη στις τραπεζικές κοινότητες και στα ιδρύματα πληρωμών. Επίσης, θα πρέπει να παρέχουν στους χρήστες καθοδήγηση σε ό,τι αφορά την προσαρμογή των δραστηριοτήτων τους που σχετίζονται με πληρωμές και τα όσα μπορούν να αναμένουν από το τραπεζικό ίδρυμα ή το ίδρυμα πληρωμών τους. Ωστόσο, οι προσδοκίες του Ευρωσυστήματος δεν πρόκειται να αποτελέσουν τυπικές απαιτήσεις ή να καταστούν νομικά δεσμευτικές. Η περαιτέρω πρόοδος του SEPA παραμένει θέμα ύψιστης προτεραιότητας για το Ευρωσύστημα, ακόμη και σε περιόδους αναταραχής. Συνεπώς, ένας "SEPA μικρής κλίμακας", δηλαδή ένας SEPA μόνο για διασυνοριακές πληρωμές, δεν θεωρείται αποδεκτό αποτέλεσμα. Λόγω της τρέχουσας χρηματοπιστωτικής αναταραχής, ολοένα και περισσότερες τράπεζες επικεντρώνονται εκ νέου στις υπηρεσίες λιανικής τους, πυρήνας των οποίων είναι οι υπηρεσίες πληρωμών. Η πλήρης μετάπτωση στον SEPA δεν είχε ποτέ τόση σημασία όση σήμερα, καθώς ο SEPA αποτελεί τη βάση του μελλοντικού ευρωπαϊκού τομέα πληρωμών μικρής αξίας.  Το Ευρωσύστημα αναμένει από τους παρόχους SEPA (τραπεζικά ιδρύματα και ιδρύματα πληρωμών):   Όσον αφορά τους χρήστες SEPA, το Ευρωσύστημα αναμένει:   Η αγγλική έκδοση του εγγράφου με τις προσδοκίες του Ευρωσυστήματος για τον SEPA διατίθεται προς λήψη στο δικτυακό τόπο της ΕΚΤ. Το έγγραφο στις λοιπές γλώσσες θα είναι διαθέσιμο εν ευθέτω χρόνο.