Ο Πρωθυπουργός της Ελληνικής Δημοκρατίας, κ. Λουκάς Παπαδήμος, πραγματοποίησε σήμερα επίσκεψη στην Ευρωπαϊκή Κεντρική Τράπεζα (ΕΚΤ), κατά την οποία συναντήθηκε με τον Πρόεδρο της ΕΚΤ, κ. Mario Draghi. Ο έλληνας Πρωθυπουργός συνοδευόταν από τον επικεφαλής του Οικονομικού του Γραφείου, κ. Γκίκα Χαρδούβελη. Η συνάντηση είχε ως επίκεντρο τις πρόσφατες εξελίξεις και την τρέχουσα οικονομική πολιτική στην Ελλάδα.