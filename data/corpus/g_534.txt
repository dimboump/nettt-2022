Σε συνέχεια του δελτίου τύπου της 10ης Ιουλίου 2002, το Διοικητικό Συμβούλιο αποφάσισε να διατηρήσει στα 15 δισεκατομμύρια ευρώ το ποσό κατανομής για καθεμία από τις πράξεις πιο μακροπρόθεσμης αναχρηματοδότησης που θα διεξαχθούν το έτος 2003. Το ποσό αυτό λαμβάνει υπόψη τις αναμενόμενες ανάγκες ρευστότητας του τραπεζικού συστήματος της ζώνης του ευρώ το 2003 και αντανακλά την επιθυμία του Ευρωσυστήματος να συνεχίσει να παρέχει το μεγαλύτερο μέρος της ρευστότητας μέσω των πράξεων κύριας αναχρηματοδότησης. Το Διοικητικό Συμβούλιο μπορεί να αποφασίσει να προσαρμόσει το ποσό κατανομής στις αρχές του επόμενου έτους.