Η Ευρωπαϊκή Κεντρική Τράπεζα (ΕΚΤ) δημοσίευσε σήμερα την ετήσια έκθεση της επιτροπής καταπολέμησης της απάτης για την περίοδο Ιανουαρίου 2001-Φεβρουαρίου 2002, καθώς και την απάντηση της ΕΚΤ στην εν λόγω έκθεση. Η έκθεση της επιτροπής καταπολέμησης της απάτης εκπονήθηκε σύμφωνα με το άρθρο 1 της απόφασης της ΕΚΤ της 7ης Οκτωβρίου 1999 σχετικά με την πρόληψη της απάτης (ΕΚΤ/1999/5).  Η έκθεση διατίθεται από την ιστοσελίδα της ΕΚΤ, ενώ χορηγείται αντίγραφο σε έντυπη μορφή κατόπιν αποστολής γραπτής αίτησης προς το Τμήμα Τύπου και Ενημέρωσης της ΕΚΤ (European Central Bank - Press and Information Division), στη διεύθυνση που αναγράφεται παρακάτω.